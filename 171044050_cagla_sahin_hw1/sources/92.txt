  Oku-yorum
Matematik derslerinde çok başarılı olan Mustafa Kemal’in dil dersleri zayıftı. Mustafa Kemal, bir kurmay subayın mutlaka bir yabancı dil öğrenmesi gerek- tiğine inanıyordu. Tatillerde Selanik’te Frerler Okuluna giderek Fransızcasını ilerletmeye çalıştı. Fransızcasını ilerletmek için okuduğu kitaplar sayesinde; Jean Jack Rousseau (Jan Jak Ruso), Voltaire (Volter), Montesquieu (Montes- ku), Auquste Comte (Ogust Komt) gibi Fransız düşünürlerini yakından tanıdı ve inkılap, bağımsızlık, adalet, eşitlik gibi kavramları özümsedi.
Tarih ve özellikle Türk tarihi, Mustafa Kemal’in ilgi alanlarındandı. Tarihi sevmesinde ve tarih merakının olmasında hocası Kolağası Mehmet Tevfik Bey’in etkisi büyük oldu. Mustafa Kemal yıllar sonra bu öğretmeni için: “Minnet borcum var, bana yeni bir ufuk açtı.” diyerek ondan saygıyla söz etmiştir.
Harp Okulu ve Harp Akademisi
Mustafa Kemal 13 Mart 1899’da İstanbul’da harp okuluna başladı. Musta- fa Kemal’in harp okulundaki öğrenimi sırasında eğitiminde ve yetişmesinde etkili olan başlıca hocaları; Yüzbaşı Naci Bey, Fransızca Öğretmeni Necip Asım Bey, Talim Öğretmeni Rahmi Paşa, Binbaşı Fazıl Bey ve Teğmen Os- man Efendi’ydi.
Ali Fuat (Cebesoy), Kazım (Karabekir), Refet (Bele), Cafer Tayyar (Eğil- mez), Nuri (Conker), Mehmet Arif (Ayıcı), Ali Fethi (Okyar) gibi Millî Mü- cadele Dönemi’nin ünlü subayları, aralarında bir ya da iki devre fark bulunsa da, Mustafa Kemal’le aynı dönemde harp okulunda bulunmuşlardır.
Harp okulu, Mustafa Kemal’in hem vatan ve millet fikirlerinin olgunlaşma- sında hem de Batı’ya dönük çağdaşlaşma düşüncelerinin gelişmesinde önem- li bir dönem olmuştur (Görsel 1.6).
  Osman Nizami Paşa’nın Öngörüsü
Mustafa Kemal, yakın arkada- şı Ali Fuat’ın babası İsmail Fazıl Paşa’nın aracılığıyla tanıştıkları Kurmay Subay Osman Nizami Paşa’yla yaptıkları uzun bir soh- betten sonra Osman Nizami Paşa kendisine şu sözleri söylemiştir: “Mustafa Kemal Efendi oğlum, gö- rüyorum ki, İsmail Fazıl Paşa seni takdir etmek konusunda yanılma- mış. Şimdi ben de onunla aynı dü- şüncedeyim. Sen, bizler gibi yalnız Erkan-ı harp subayı olarak normal bir hayata atılmayacaksın. Keskin zekân ve yüksek kabiliyetin, ül- kenin geleceği üzerinde etkili ola- caktır. Bu sözlerimi bir iltifat olarak alma. Sende ülkenin başına gelen büyük adamların daha gençlikle- rinde gösterdikleri eşsiz kabiliyet ve zekâ belirtilerini görmekteyim. İnşallah yanılmamış olurum.” Ali Fuat CEBESOY, Sınıf Arkadaşım Ata-
türk, s.50. (Kısaltılmış ve sadeleştiril- miştir.)
 Sıra Sizde
Sizin de hayatınızda ufuk açan bir öğretmeniniz oldu mu? Sınıf arkadaşlarınızla paylaşınız.
  Sıra Sizde Mustafa Kemal’in okul arkadaşlarının çoğu, Millî Mücadele’nin önde gelen komutanlarıdır. Bu kişilerin önemli vazifeler edin- mesinde ve büyük sorumluluklar almasında aldıkları eğitimin rolünü tartışınız.
   Oku-yorum
   Görsel 1.6: Mektebi Harbiye, Mustafa Kemal ikinci sınıf öğrencisi, İstanbul, 1900- 1901Matematik Öğretmeni Yüzbaşı Mustafa Bey, bir gün ona, ileride bütün dünyanın öğreneceği Ke- mal ismini verdi:
“Oğlum, senin adın Mustafa. Be- nim de öyle. Bu böyle olmayacak. Arada bir fark bulunmalı. Bundan sonra senin adın ‘Mustafa Kemal’ olsun...”
O günden sonra da Mustafa’nın adı, Mustafa Kemal oldu. Kemal, bilgi ve erdem yönünden olgun- luk, yetkinlik anlamındadır.
Şevket Süreyya Aydemir, Tek Adam, C. I, s. 60. (Kısaltılmıştır.)
Mustafa Kemal Harp Akademisinden mezun oldu.
Mustafa Kemal Şam’daki 5. Ordu’ya atandı.
1905
1905
 20
                                              
1. Ünite
Harp okulunu başarıyla bitiren Mustafa Kemal, aynı yıl teğmen rütbesi ile İstanbul’da Harp Akademisinde öğrenime başladı (Görsel 1.7). Onun üzerin- de büyük etkiler bırakan başlıca hocaları; Topçu Feriki Ahmet Muhtar Paşa, Kurmay Binbaşı Refik Bey, Kurmay Yarbay Macit Bey, Pertev Paşa, Kurmay Albay Hasan Rıza Bey, Kurmay Albay Zeki Bey ve Kurmay Yarbay Trabzon- lu Nuri Bey’di. Akademideki bütün bu hocaları dil bilen, iyi yetişmiş, dene- yimli subaylardı. Mustafa Kemal, akademide bir yandan mesleki bilgilerini geliştirirken diğer yandan da ülke sorunlarıyla ilgilenip dünyadaki gelişmeleri takip etmekteydi.
Mustafa Kemal ve akademideki bazı arkadaşları, harp okulu öğrencilerine yönelik bir gazete çıkarmaya başlamışlardı. Fakat akademi müdürü Ali Rıza Paşa, Mustafa Kemal ve arkadaşlarını akademiden uzaklaştırmak yerine bu konuda onları sert bir şekilde uyarmakla yetindi. Böylece Mustafa Kemal, meslek hayatı için büyük bir tehlike olabilecek bu olayı zarar görmeden at- latmış oldu.
Mustafa Kemal 11 Ocak 1905’te akademiden beşinci sırada mezun olup kur- may yüzbaşı rütbesiyle askerlik görevine başladı.
1. 1. 3. Mustafa Kemal’in Fikir Hayatını Etkileyen Gelişmeler
İz Bırakan Şehirler
Selanik: Mustafa Kemal’in doğup büyüdüğü ve günümüzde Yunanistan’ın sınırları içerisinde kalan Selanik, Makedonya’nın sosyal, siyasi, ekonomik ve kültürel açıdan en gelişmiş şehriydi. Hem bir liman kenti olması hem de demir yolu ile ulaşımının olması, Selanik’i önemli bir ticaret merkezi hâline getirmişti. Nüfusunun çoğunluğu Türk olan Selanik’te; Yunan, Ermeni, Bul- gar, Yahudi gibi çeşitli din, mezhep ve milletlerden insanlar bir arada yaşa- maktaydı. Bu etnik ve kültürel zenginlikle birlikte şehirde farklı kültürlerin yan yana yaşama ortamı sağlanmıştı. Bu sayede Mustafa Kemal yeni ve farklı fikirlere karşı açık olan bir ortamda yetişti. Mustafa Kemal’in farklı kültürleri tanımasında, kendini geliştirmesinde, yenilikçi ve açık görüşlü bir insan ol- masında Selanik büyük bir etkiye sahiptir.
Manastır: Selanik’ten sonra Makedonya’nın diğer bir önemli şehri olan Ma- nastır, ekonomik açıdan gelişmiş bir şehirdi. Manastır, önemli bir ticaret, yö- netim ve ordu merkeziydi. Aynı zamanda demir yolu ile Selanik’e bağlıydı. Balkanlardaki siyasi hareketlilik ve milliyetçilik isyanları Manastır’da da et- kisini göstermişti. Mustafa Kemal, idadide öğrenim gördüğü süreç boyunca, arkadaşlarıyla ve öğretmenleriyle şehirdeki bu hareketliliği yakından takip ediyor ve ülkeyi ilgilendiren meseleler hakkında aralarında tartışıyorlardı.
İstanbul: Mustafa Kemal, Manastır Askerî İdadisini bitirdikten sonra harp okulunda eğitim almak için İstanbul’a gitti. İstanbul, Osmanlı Devleti’nin başkenti olması nedeniyle sosyal, ekonomik ve siyasi açıdan büyük bir öneme sahipti. Mustafa Kemal, başkentte bulunduğu süre boyunca ülkede meydana gelen tüm gelişmeleri de yakından takip edebilme fırsatı buldu. Okul yılları ve sonrasında arkadaşlarıyla sürekli bir araya gelip toplantılar yaptı ve ülke sorunlarıyla yakından ilgilendi.
Görsel 1.7: Mustafa Kemal teğmen rütbesiyle