İnsanların bir arada yaşamaları,
birbirleriyle iletişim kurmalarını ve böylece
birtakım ortak değerlerin oluşmasını
sağlamıştır. Bu da zamanla her toplumun
kendine özgü bir hayat anlayışı ve yaşam
tarzının ortaya çıkmasına yol açmıştır. Bu
hayat tarzı ve yaşam biçimi yüzyıllar boyu
kuşaktan kuşağa aktarılarak o toplumdaki
bireylerin inançlarını, düşüncelerini,
ideallerini kısaca kimliklerini şekillendirir.
Doğduğunda sadece biyolojik bir varlık olan
insan, büyüdükçe toplumun değerlerini,
özelliklerini tanır, öğrenir, kendine
has beceriler edinir, toplumsal çevreye
hazırlanır, toplumla bütünleşir kısaca
toplumun bir üyesi hâline gelir. Bireyin yaşadığı toplumun değer ve normlarını, yaşam biçimini öğrendiği ve benimsediği bu sürece sosyalleşme adı verilir. Bu süreç sayesinde bireyler topluma benzer davranışlar geliştirerek tek tek kişiler yerine toplumun üyeleri olan, birbirlerinden farklılıkları olduğu gibi birbirlerine büyük benzerlikler de gösteren toplumsal bireyler hâline gelirler. Kişiliğimiz, toplum içindeki imajımız, sosyal statümüz öteki insanlarla etkileşim ve ilişkilerimizden doğar. Bu nedenle bireyin tek başına hayatını sürdürmesi mümkün değildir. Ömür boyu süren sosyalleşme sürecinde sadece birey toplumdan etkilenmez; kişiliği ve davranışları ile de toplumu etkiler.
    36
Uzunca bir süre yalnız yaşamak zorunda olsaydınız nasıl bir hayatınız olurdu?
  Görsel 2.1. Sosyalleşme doğumla başlayıp ömür boyu devam eden bir adaptasyon sü- recidir.
  
2. Ünite Birey ve Toplum
   Sosyalleşme kendiliğinden gelişen bir süreç değildir. Her toplumda bireylerin sağlıklı bir şekilde topluma uyum göstermesini sağlayan unsurlar vardır. Sosyalleşme araçları olarak da bilinen bu dört temel unsur: aile, okul, arkadaş grupları ve kitle iletişim araçlarıdır.
Aile, bireyin topluma uyumunda ilk ve en önemli kurumdur. Ailenin sahip olduğu ekonomik koşullar, anne babanın eğitim düzeyi, aile içi şiddet, çocuk sayısı, yaşadığı yer, kültürel değerleri, sağlık koşulları gibi etmenlerin çocuğun sosyalleşmesinde önemli etkileri vardır. Günümüz sanayi toplumlarında ailenin birey üzerindeki etkisi ne kadar azalsa da, bireyin topluma hazırlanmasında en önemli basamaktır. Konuşulan dil, yeme, içme, giyinme alışkanlıkları gibi temel bilgi ve beceriler ile duygusal yaşantının ilk örneklerini çocuk ailede öğrenir. Çocuğun beslenmesi, bakımı, ona gösterilen ilgi, şefkat ve sevgi gibi davranışlar da çocuğun başkalarına karşı güven duygusu kazanmasında rol oynamakta, sorumluluk almak, başkalarına saygı duyma gibi sosyal değerler, millî duygular, toplumun kuralları ve işleyişi kişiye hep aile tarafından verilmektedir.
Okul, resmî ve örgütlü bir sosyalleşme kurumudur. Ailede başlayan topluma uyum süreci okulda devam eder. Birey, toplumsal davranış kurallarını, sorumluluklarını yaşamını kolaylaştıracak pek çok şeyi okulda öğrenir. Ayrıca şimdi ve gelecekte karşılaşabileceği sorunları çözme becerisi kazanır. Okul bilgi donanımı sağlayarak bireyin mesleğe yönelmesinde yardımcı olur. Bireyin kendisini tanımasını, becerilerinin farkına varmasını sağlayarak, gelecekte toplumdaki konumunu belirler. Çocuk akranları ile paylaşmayı ve rekabeti öğrenir. Zamanı doğru kullanma ve kendini kontrol etme becerisini kazanır.
Arkadaş grubu, aile kadar hatta kimi zaman aileden daha etkili bir sosyalleşme aracıdır. Yetişkinlerin kontrolünün daha az olduğu bu ortam, bireyin kendini daha özgür hissetmesini sağlar. Doğru bir arkadaş çevresi, bireyin beğeni, sevgi, başarı duygularını olumlu etkiler. Arkadaşları arasında yenme- yenilme, küçük görme- takdir etme, işbirliği, özveri ve rekabet deneyimlerini yaşarlar. Böylelikle birey bağımsız bir kimlik kazanır. Arkadaş grubu okul çağındakiler için kuralları öğrenme, yetişkinlerde evlilik, çocuk yetiştirme ve aile hayatı konusunda bireyleri sosyalleştirir. Yapılan çalışmalar arkadaş gruplarının en çok boş zamanı
değerlendirme, görünüm, cinsel yaşam gibi
konularda bireylerin sosyalleşmesine katkı
sunduğunu göstermektedir.
 Kitle iletişim araçları (radyo, televizyon, sinema, gazete, internet...vs.), bireylerin toplum ile bütünleşmesinde, toplumun bir parçası olmalarında, toplumun kültürel değerlerini almalarında ve yeni değerler edinmelerinde, inanç, tutum ve davranışlarındaki değişmelerde rol oynamaktadır. Kitle iletişim araçları çocuklarla doğrudan bireysel bir etkileşim içinde olmamakla birlikte aile içinde,
Görsel 2.2. Sohbet edeceğimiz zamanlarda telefonla ilgilenmek bazen sosyalleşme süre- ci üzerinde olumsuz etki yapar.
  37
 
 Sosyoloji 1
 komşuluk ilişkilerinde, okulda bir dizi rol modelleri sunduğundan sosyalleştirici etkileri inkâr edilemez büyüklüktedir. Örneğin çocuk izlediği çizgi filmler, reklamlar aracılığı ile kiminle nasıl konuşması gerektiğini, toplumda basit düzeydeki davranış biçimlerini, (merhabalaşma, diş fırçalama, kişisel bakım temizliği gibi), arkadaşlık ilişkilerini, değerleri, doğru-yanlış, iyi-kötü kavramlarını vs. öğrenerek dış dünya üzerine bilgilenmektedir. Kitle iletişim araçlarının çocuğun sosyalleşmesindeki katkısının her zaman olumlu yönde olabildiği söylenemez. Bazen dinî, ahlaki ve kültürel konularda birey kitle iletişim araçlarından öğrendikleri ile ailesinden öğrendikleri arasında çatışma yaşayabilmekte, çocuk zihinsel ve duygusal gelişimini olumsuz etkileyecek şiddet, kin, suç, işkence ve nefret ifadelerini de öğrenebilmektedir.
!
arasında gruplar kurup planlar yapıp gerçekleştirmenin başka bir yolla mümkün olmayacağını savunmaktadırlar. Bu görüşün karşısında olanlara göre ise sosyal medya; insanlar arasındaki sosyal ilişkileri zayıflatmakta, insanları birbirine yaban- cılaştırmakta, kendi içine kapanan, yaşamını bilgisayar başında sürdüren ve çev- resini ihmal eden kişilerden oluşan problemli insanların oluşumuna yol açmakta kısaca sosyalleşmesini olumsuz etkilemektedir.
     Sosyal medyayı yeni bir sosyalleşme aracı olarak görenler, zamansal ve mekânsal zorlukların ortadan kalkmasıyla ve az harcamayla dünyanın dört bir tarafından arkadaş bulmanın veya aynı zevklere sahip insanlar
          Bir amacı gerçekleştirmek ve karşılıklı
etkileşimi geliştirmek için bir araya gelen,
aidiyet ve biz duygusuyla kültürel hayata
etki eden sivil toplum kuruluşları da
sosyalleşmede rol oynamaktadır. Sivil
toplum kuruluşlarına üyelik sayesinde
oluşan mensubiyet duygusu bireylerde
belirli bir grup kültürünü paylaşma, ortak
hareket etme, diğer grup üyelerinin düşünce
ve fikirlerine saygı gösterme gibi özellikleri
geliştirmektedir. Sorunlara karşı duyarlı,
birçok özgün düşünceleri olan bireylerin sivil toplum kuruluşları sayesinde fikirlerini