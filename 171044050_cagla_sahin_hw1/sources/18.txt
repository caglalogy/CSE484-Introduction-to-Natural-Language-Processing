Şüphe, felsefi sorgulamayı harekete geçireceği için oldukça önemli bir güçtür. İnsan düşüncesinin zengin- leşmesi ve farklı fikirlerin doğabilmesi buna bağlıdır. Dogmatik olmak ise düşünmenin önündeki en büyük engeldir. Şüpheden ve sorgulamadan vazgeçmek, yeni düşüncelere açık olmamak demektir. Öyleyse insanın dogmatik olmaması, öğrendiklerini, bildiklerini şüp- heyle karşılaması, bunları sorgulaması gerekir. 
Eleştirel olmak, ileri sürülen düşüncelerin derinle- mesine sorgulanarak, doğru ve yanlış yanlarının belli ölçütlere göre değerlendirilmesi demektir. Buna göre eleştiri, tarafsız olabilme, görüşlerdeki tutarsızlıkların ortaya çıkarılması, öne sürülen düşüncelerin soruştu- rulması, sağlam bir şekilde temellendirilmesi ve gelişti- rilmesi açısından gereklidir. 
26 
Felsefede düşüncelerin tutarlı bir şekilde ifade edil- mesi son derece önemlidir. Tutarlı olma, mantıksal bir bütünün parçaları veya öğeleri arasındaki karşılıklı bağ- lantının ve uyumun olma hâlidir. Başka bir ifadeyle dü- şüncelerin kendi içinde çelişki içermemesidir. Filozoflar varlık, bilgi, değer konularında görüşlerini kendi içinde tutarlı bir bütün hâlinde ortaya koymayı isterler. Filo- zofların mantık ilkelerine bağlı kalarak yaptıkları akıl yürütmelerle elde ettiği görüşlerini bir düzenlilik içinde ortaya koyması ise felsefi düşüncenin sistemli olmasına işaret eder. İnsan aklı ancak sistemli düşündüğünde geli- şir ve yeni görüşler üretir. 
Felsefe, dünyaya ve yaşama açıklık getirmeye çalışır- ken sistemli düşünerek akla ve mantığa dayalı görüşler geliştirme faaliyetidir. Felsefenin akla ve mantığa daya- nan açıklamalarda bulunması rasyonel olması anlamına gelir. Felsefe bilimlerde olduğu gibi, ulaştığı bilgileri de- neye, gözleme başvurarak, olgularla doğrulamaz. Bilgile- rin doğruluğunu mantıksal ve kavramsal gerekçelerle te- mellendirir. Bir filozof düşüncelerini sistemli bir bütün- lükte sunarken öznel yani kişisel bir yaklaşımla hareket ediyor olsa da amaçları itibarıyla genele yönelmek du- rumundadır. Nitekim insan yaşantısına giren evrendeki her şey felsefeye konu olabilir. Buna göre felsefi düşün- cenin evrensel olması demek, varlığı tümüyle ele alma- sı, genele ulaşmaya çalışmasıdır. Örneğin, felsefe “Erdem nedir?” şeklinde soru sorar. Buna verilen cevapta, her- hangi bir dönemin, kültürün içinde değerlendirilen tek tek erdem örneklerinden bağımsız olarak, erdemlerde ortak olan şey yakalanmalıdır. Bu dün, bugün, yarın de- ğişmeyen, bütün bunları kapsayan, sınırlandırılmış ol- mayandır. Örneğin, Yunus Emre’nin yakaladığı ve ifade ettiği “sevgi” kavramı hem bütün 
Felsefe, refleksif bir bil- gi yani önceden kazanıl- mış bilgiler üzerine bir bilgi, düşünme üzerine düşünme etkinliğidir. Bu düşünsel etkinliğin bilginin bilgisi olduğu- nu söylemek felsefenin bir bakıma refleksiyona (derin düşünme) dayalı bir çalışma, araştırma, arayış olduğunu söyle- mektir. 
genel, soyut ve kavramsal manada inşa ettiği için ürettiği bilgi evrensel bir bilgidir. 
Evrensel olanı yakalama çabası taşıyan her filozof, kendine göre farklı görüşler ortaya koymuştur. Ne var ki felsefe, rasyonel (akla uygun) bir bilme etkinliği oldu- ğundan felsefede tek bir doğru görüş olamaz. Felsefe ta- rihine bakıldığında, filozofların aynı konu üzerine farklı bakış açılarıyla düşünce dünyasını zenginleştiren görüş- ler öne sürdükleri görülür. Bu nedenle felsefeyi kendi tarihi akışı içerisinde ve çoğu zaman farklı sistemlerin karşılıklı etkileşimleri çerçevesinde ele almak gerekir. Filozoflar kendilerinden öncekilerin düşüncelerine kimi zaman bir şeyler katarak veya onlardan yararlanarak kimi zaman da onları eleştirerek yeni ve farklı çözümlere ulaşır. Bu sayede düşünceler geliştirilir ve bunların sü- rekliliği sağlanır. Felsefede düşüncelerin birbirini geliş- tirecek, zenginleştirecek şekilde sürekli çoğalması, onun yığılımlı ilerleme özelliği taşıdığını gösterir. 
