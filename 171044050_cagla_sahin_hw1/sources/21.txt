İnsanları anlamaya çalışmanın en sıkıntılı yanı insan davranışlarının karmaşık olması ve sürekli değişmesidir. İnsan davranışlarının asla tek bir sebebi yoktur ve bunların bazıları bilinçsizdir. Bu nedenle bir kişinin davranışlarının altında tek bir neden aramak yanlış bir değerlendirmeye yol açar. Bu ünitede insan davranışlarının altında yatan temel nedenleri bulmaya çalışan psikoloji biliminin amacı, psikoloji biliminin temel kavramları ve yöntem- leri tanıtılacaktır. Psikoloji biliminin temel kavramlarını tanıyan öğrenci, kendi davranış- larına olduğu kadar başka insanların davranışlarına da, şimdiye kadar alışagelmiş olduğu bakış ve açıklayış biçimlerinin ötesinde, daha bilimsel olarak bakabilecektir. 
1.1 PSIKOLOJININ KONUSU Büyüklük hastalığı 
Bahadır 21 yaşında bir genç, okul ve arkadaşlarına uyum problemleri nedeniyle doktora getirildi. Anne-baba gençle çok ilgiliydiler. Hatta “iki kişilik sevgi” verdikle- rini söylüyorlardı. Bahadır ise; “Anneme-babama parasal olarak bağlıyım, duygusal olarak değil.” diyordu. Bahadır, uzun boylu, modaya uygun giyinen, çarpıcı saç şekli olan genç bir adamdı. Mesafeli ama etkileyici bir tarzı vardı. Konuşurken küçümseyen, alaycı ve bunaltıcı bir tutum sergiliyordu. Doktora getiriliş nedeni okuldaki uyumsuz davranışları idi... 
Yalnız biri olduğu veya sınırlı sayıda arkadaşı olduğu anlaşılıyordu. Oyunculuk ve sinemadan hoşlanıyor, yetenekleri dışında arkadaşları tarafından aranmıyordu. Başka- larının kendisini soğuk ve duyarsız olarak gördüklerini, yakın arkadaşı bulunmadığını itirafla beraber bu durumu “güçlü olmanın ifadesi” olarak kabul ediyordu... 
Kendinizle Barışık Olmak, Prof. Nevzat Tarhan 
Görsel 1.2 Psikoloji biliminin sembolü 
Bu açıklamalardan önce psikoloji bilimini tanımaya çalışalım. 
Psikoloji, eski Yunancada ruh anlamına gelen ‘psyche’ ile bilgi anlamına gelen ‘logos’ sözcüklerinden oluşmuştur. Sözcük olarak karşılığı ‘ruh bilgisi’ demektir. İlk çağlarda Aristo tarafından bu anlamda kullanılmış ve uzun süre felsefe içinde yer almıştır ancak bu karşılık psikolojinin ruhu incelediği anlamına gelmemelidir. Psikoloji “ruh var mıdır?”, “ruh ölümsüz müdür?” gibi sorulara cevap aramaz çünkü ruh kavramı bilimi değil ilahiyat(teoloji) ve felsefeyi ilgilendirir. Psikoloji ise her bilim gibi gözlenebilen olayları ele alır, sınıflandırır ve bu olaylar arasındaki değişmeyen ilişkileri bulmaya çalışır. 
Günümüzde psikoloji ‘Organizmanın davranışlarını ve bu davranışların altında yatan zihinsel süreçleri inceleyen pozitif bir bilim dalı ‘ olarak tanımlanmaktadır. Bu tanımda 4 önemli unsur vardır. 
a) Organizma (canlı): Her canlı varlık bir organizmadır. Bu ya insan ya hayvan ya da bitkidir. Bitkilerde duygu ve düşünceye dayalı davranışlar bulunmadığı için psikoloji bunlardan ilk ikisi ile ilgilenir. 
Psikolojinin hayvanlar üzerinde araştırma yapması, insan davranışlarını daha iyi anlayabilmek içindir. Bu yolla insanlar üzerinde yapılması olanaksız olan ya da uygun görülmeyen deneyler hayvanlar üzerinde yapılabilir. Bazı hay- vanların ömürleri insana göre çok kısa olduğundan, bunların doğumlarından ölümlerine kadar geçirdikleri aşamalar incelenip insan davranışlarının anlaşıl- masını sağlayacak ipuçları elde edilir. 
b) Davranış: İçten veya dıştan gelen
uyarıcılara(etkilere) karşı organizmanın
yaptığı gözlenebilen ve ölçülebilen tepkilerdir. Her tepki bir davranış olduğu gibi orga- nizmadaki içsel olaylar da davranış kabul edilir. Bu nedenle davranışlar üç grupta ele alınabilir: 
