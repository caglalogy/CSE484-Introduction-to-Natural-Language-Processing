.2
 
ve Güneş’e bakarak yaptıkları ölçümler ile Dünya’nın şeklinin küre olduğu kanısı iyice oluşmuştur. 18.yy. kadar Dünyamızın şeklinin küre olduğuna inanılırken 18.yy. başlarında İngiliz bilim adamı Newton, basıklık teorisini ortaya atmıştır. Buradaki basıklık elipsoid şeklini ifade eder. Yani Dünya kutuplardan basık Ekvator’dan şişkindir. Jeodezi biliminde yaşanan gelişmelerle yapılan hassas ölçmeler sonucunda Dünya’nın tam olarak elipsoid olmadığı ve Dünya’nın şeklinin kendisine has sadece kendine benzeyen geoid olarak ifade edilmiştir. Dünyamızın bu özel şekle sahip olmasını temel nedeni yer çekimi kuvvetidir. Yerçekimin etkisiyle Dünya’ yı oluşturan karalar, okyanuslar ve atmosfer küresel bir görünüm almıştır.
Astereoidlerin, göktaşlarının ve gezegenlerin olduğu büyük boşluğa uzay denir. Dünya diğer gezegenler ve meteorlarla birlikte uzay boşluğunda yer alır. Kâinatta ki bu büyük boşluğun sınırları ve gökada sayısı henüz tam olarak tespit edilememiştir. Dünya ‘‘Samanyolu’’ diye bildiğimiz gökada içinde Güneş’e üçüncü uzaklıktaki gezegendir. Güneş sistemindeki gezegenler yapılarına göre olarak gaz ve katı yapılı olmak üzere ikiye ayrılırlar. Dünya yüzeyi karalar ile kaplı iç kısmı ise tam soğumamış lavlardan oluşan gezegendir.
Dünya'nın şeklinin geoid olmasının başlıca sonuçları şunlardır:
• Dünya üzerine çizilebilecek en büyük daire Ekvator’ dur.
• Ekvator yarıçapı ile kutuplar yarıçapı aynı uzunlukta değildir.
• Kutuplara doğru gidildikçe yer çekimi artar.
1.2.1.1 Dünyanın Şeklinin Sonuçları
a. Güneş ışınların düşme açısı Ekvator’dan uzaklaştıkça küçülür. Buna göre ;
✓ Sıcaklık ekvatordan kutuplara doğru azalır.
✓ Tarım,yerleşme ve ormanın üst sınırı düşer.
✓ Kalıcı kar sınırı Ekvator’dan uzaklaştıkça deniz seviyesine doğru yaklaşır. ✓ Denizlerin tuzluluk oranı Ekvator’dan uzaklaştıkça
azalır.
✓ İklim ve bitki örtüsü kuşakları oluşur.
✓ Cisimlerin gölge boyu Ekvator’dan uzaklaştıkça uzar.
✓ Işınların Güneş’ten gelirken kat ettiği mesafe uza.r Atmosferdeki tutulma oranı artar.
✓ Ekvator’da termik alçak basınç, kutuplarda termik yüksek basınç merkezleri olu- şur.
b. Paralel boyları kutuplara doğru kısalır.
c. Meridyen yaylarının araları ekvatorda 111 km iken kutuplar doğru daralır. d. Dünya’nın çizgisel hızı ekvatordan uzaklaştıkça azalır.
e. Dünya’nın yarısında gece yarısında gündüz yaşanır.
f. Küresel olan Dünya, düzleme aktarılırken şekillerde bozulmalar yaşanır.
g. Alacakaranlık süresi (grup ve tan) kutuplara doğru uzar
h. Kutup yıldızının görünüm açısı Ekvator’a yaklaştıkça küçülür.