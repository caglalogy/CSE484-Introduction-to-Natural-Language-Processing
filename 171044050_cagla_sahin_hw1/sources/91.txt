  1. 1. MUSTAFA KEMAL’İN HAYATI
Araştır Öğren Paylaş
Tarihe yön vermiş insanların kişiliğinin oluşmasında annelerin rolü nedir araştırınız.
   Görsel 1.2: Atatürk’ün Selanik’te doğduğu ev
Görsel 1.3: Atatürk’ün babası Ali Rıza Efendi ve annesi Zübeyde Hanım
Görsel 1.1: Atatürk, annesi Zübeyde Hanım ve kız kardeşi Makbule Hanım
1.1.1. Mustafa Kemal’in Ailesi
Mustafa Kemal, 1881 yılında Selanik’te Koca Kasım Paşa Mahallesi’nde dünyaya geldi (Görsel 1.2). Zübeyde Hanım ve Ali Rıza Efendi (Görsel 1.3) çiftinin dördüncü çocuklarıydı (Görsel 1.3). Mustafa Kemal, Ali Rıza Efen- di ile Zübeyde Hanım’ın; Fatma, Ömer, Ahmet, Mustafa, Makbule ve Naci- ye adlarındaki altı çocuğundan biridir. Mustafa ve Makbule dışındaki diğer çocukları küçük yaşta vefat etmişlerdir (Görsel 1.1).
Ali Rıza Efendi’nin babası, Kırmızı (Kızıl) Hafız olarak da bilinen Hafız Ahmet’tir. Ali Rıza Efendi ilk olarak Vakıflar İdaresinde kâtiplik, sonrasında Asakir-i Millîye Taburu’nda teğmenlik ve gümrük memurluğu görevlerinde bulunmuştur (1876-1877). Fakat daha sonra memurluktan ayrılıp tuz ve ke- reste ticaretiyle uğraşmıştır.
Zübeyde Hanım’ın babası, Sofuzadeler diye tanınan Feyzullah Ağa’dır. 1857 doğumlu Zübeyde Hanım ile (1838-1841) doğumlu Ali Rıza Efendi, 1871 yılında evlenmişlerdir.
Mustafa Kemal’in dünyaya geldiği yüzyıl, Osmanlı Devleti’nin en buhranlı dönemine denk gelmekteydi. Ekonomik açıdan zor bir sürece girilmişti. Sa- nayi İnkılabı’nı yakalayamayan Osmanlı Devleti’nin el emeğine dayalı yerli sanayisi çökme noktasına gelmişti.
Mustafa Kemal’in doğduğu yıl, hükûmetin çıkardığı Muharrem Kararnamesi ile Osmanlı Devleti dış borçlarını ödeyemeyeceğini açıklamıştı. Yine bu dö- nemde Fransız İhtilali’nin etkisiyle ortaya çıkan milliyetçilik akımı Osmanlı Devleti’nin parçalanma sürecini hızlandırmıştı. Balkan devletleri Osmanlı- dan koparak tek tek bağımsızlıklarını kazanmışlardı. Mustafa Kemal’in ka- rakteri ve düşünceleri doğup büyüdüğü bu sıkıntılı çevrede ve bu buhranlı dönemde gelişmişti.
  Mustafa Kemal Selanik Mustafa Kemal Selanik’te doğdu. Askerî Rüştiyesi’ni bitirdi.
1881 1896
 18
                                              
1. Ünite 1. 1. 2. Bir Önder Yetişiyor
Mahalle Mektebi ve Şemsi Efendi Okulu
Mustafa Kemal okul çağına geldiğinde önce Mahalle Mektebine başladı. Daha sonra Şemsi Efendi İlkokuluna devam etti. Şemsi Efendi İlkokulunda derslerde yeni öğretim yöntemleri ve okumayı kolaylaştıracak ders araç ve gereçleri kullanılıyordu.
Ali Rıza Efendi’nin vefat etmesi üzerine Mustafa Kemal okulunu bırakmak zorunda kaldı. Ailede yaşanan ekonomik sıkıntılar nedeniyle Mustafa Kemal, annesi ve kardeşiyle birlikte, dayısı Hüseyin Ağa’nın çalıştığı Langaza’daki çiftliğe gitti.
Zübeyde Hanım, oğlunun çiftlikte çalışmasından yana değildi. Mustafa Ke- mal’in öğrenim hayatına devam etmesini istiyordu. Mustafa Kemal halası Emine Hanım’ın çağırması üzerine Selanik’e geri döndü ve okuluna devam etti.
Selanik Askerî Rüştiyesi
Selanik Mülkiye Rüştiyesine başlayan Mustafa Kemal, Kaymak Hafız la- kabıyla bilinen okulun matematik öğretmeni Hüseyin Efendi’nin kendisine kötü davranması üzerine okulu bıraktı. Bu olay, askerlik mesleğine ilgi du- yan Mustafa Kemal için hayatında bir dönüm noktası olmuştur. Zübeyde Ha- nım’ın hiçbir şekilde istememesine rağmen o artık askerî rüştiyede okumak istiyordu. Mustafa Kemal, Selanik Askerî Rüştiyesine girdi ve askerî öğreni- mi başladı.
Manastır Askerî İdadisi
1896’da Selanik Askerî Rüştiyesini bitiren Mustafa Kemal, Manastır Askerî İdadi sınavlarına girerek bu okula girmeye hak kazandı ve yatılı okul öğ- rencisi oldu (Görsel 1.4). İdadide sınıf arkadaşları arasında Üsküp, Yanya ve Manastır Askerî Rüştiyelerinden gelen öğrenciler de bulunmaktaydı. Böylece birbirinden farklı yerlerden gelmiş yeni insanlarla da tanışmış oldu.
Mustafa Kemal idadide başarılı bir öğrenciydi (Görsel 1.5). Aynı zamanda idadide tanıştığı sınıf arkadaşı Ömer Naci aracılığıyla edebiyata, özellikle de şiire ilgi duymaya başladı. Bu ilgi onu Namık Kemal ve Tevfik Fikret’in eser- lerini okumaya yöneltti. Bu eserler sayesinde içinde var olan vatan ve millet sevgisi daha da pekişti.