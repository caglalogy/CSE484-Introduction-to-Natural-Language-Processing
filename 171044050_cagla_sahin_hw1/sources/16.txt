Filozofun yaptığı tüm insanlığın sorunlarını kendine problem edinmek, bilim, sanat, siyaset gibi her alanda düşünerek yeni, özgün fikirler ortaya koyabilmektir. Onların getirdiği bu düşünce zenginliği ve yaşama tarzı yoluyla insanlar etrafında olup bitenleri fark eder ve ger- çekleri görmeye başlarlar. Filozof, var olan her şeyi ve in- san yaşamını bütün boyutlarıyla kavramaya çalışırken de alçak gönüllüdür ve “Ben bilirim.” iddiasında değildir. O, neyi bilip neyi bilmediğinin farkındadır. Kendi ön yar- gılarıyla, bilgisizlikleriyle yüzleşebilir ve kibre kapılmaz. Doğruların onu araştıran herkese açık olduğu anlayışıyla hakikate ulaşma isteğini taşır ve soruşturma azmini sür- dürür. Bunların yanı sıra filozof, dediği ile yaptığı birbiri ile uyumlu olan, savunduğu düşünceleri hayatına akta- rabilen bir kişidir. O, bilgece bir hayat tarzının yaşayan örneğidir. 
Filozoflar, “Kral Çıplak!” isimli hikâyedeki gerçeği haykırarak söyleyen çocuk gibi doğruları olduğu gibi söylerler. Sonra çorap söküğü gibi arkası gelir. Herkesin çocuğu onayladığı gibi filozofların çabası da toplumda er ya da geç fark edilir. Hakikat peşinde koşan bu filo- zoflar, eleştirel düşünen ve düşündüklerini her koşulda söyleyenlerdir. Bu yönleriyle filozoflar yaşadığı toplum- da insanlarla ters düşme pahasına ve gerektiğinde ölümü göze alarak uyarma ve uyandırma sorumluluğu taşıyan kişilerdir. 
1.2. FELSEFİ DÜŞÜNCE 
Ünitemizin bu bölümünde öncelikle felsefi düşüncenin nasıl ortaya çıktığını, felsefi düşüncenin merak etme, sorgulama, şüphe etme, eleştirel olma gibi temel özelliklerini tanıyacağız. Ardından Nermi Uygur’un “Bir Felsefe Sorusu Nedir?” isimli denemesin- den hareketle felsefe sorusunun özelliklerini tespit edeceğiz. 
1.2.1. Felsefi Düşüncenin Ortaya Çıkışı 
Yeryüzüne adım attığı andan itibaren insan, evren- sel bazı soruların cevabını merak etmiştir: “Doğada var olan her şeyin kökeni ve nedeni ne olabilir?, Evren ne- dir ve nasıl oluşmuştur?, İnsanın ve evrenin var olma nedeni ne olabilir?” bunlar sorulan sorulardan sadece bir kaçıdır. Peki şimdi düşünelim ve kendimize sora- lım:'' İnsanoğlu evreni nasıl anlamış, ona nasıl yorum getirmiştir? ''Doğadaki tüm olayların bir düzen içinde olduğunu gözlemleyen insanlar, bunların gerisinde bir nedenin olması gerektiğini düşünmüştür. Başlangıçta evren, doğa ve kendisi hakkındaki bu soruların karşı- lığını dinî-mitolojik açıklamalarla vermiştir. Başka bir ifadeyle, insanlar, olayların asıl nedenlerini açıklaya- madığında evrende olup biten her şeyi; hayal gücüne dayalı olarak, bunların gerisinde pek çok doğaüstü güç ve insanüstü varlık olduğuna inanarak anlamlandırma yoluna gitmiştir. Binlerce yıllık birikimin sonunda oluş- muş olan dinî-mitolojik açıklamalar o zamanın mevcut bilgi koşullarında yeterli görülmüş ve tartışmasız kesin kabul edilmiştir. Öte taraftan zamanla insanlar bu açık- lamalardan tatmin olmamış, bunlardan şüphe duymaya ve onların verdiği yanıtları sorgulamaya başlamıştır. İşte felsefe, var olan her şeyin nedenini, esasını merak eden ve bunları bilmek, anlamak ihtiyacı duyan insan aklının her tür bilgiyi eleştiri süzgecinden geçirme çabasıyla MÖ 6.yy.da İyonya’ da doğmuştur. 
Bağımsız bir düşünce faaliyeti olarak felsefenin, An- tik Yunanlılarda başladığı kabul edilir. Bugün bildiğimiz anlamdaki “var olanlar üzerine akla dayalı, sistemli bir düşünme” olan felsefeye yol açan Yunanlılar olmakla be- raber bu bir mucize veya tesadüf değildir. Bununla bir- likte Antik Yunan dışında da Çin, Hint, Sümer, Mezo- potamya, Mısır ve İran’da önemli bir düşünce geleneği- nin bulunduğu ifade edilir. Ne var ki bu medeniyetlerde “hikmet” denilebilecek öğeler bulunmakla birlikte bi- limsel ve felsefi düşünce genelde dinî-mitolojik öğelerin etkisi altında kalmıştır. 
