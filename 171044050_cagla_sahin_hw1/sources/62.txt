Marmaray Projesi (Ülkemizden bir örnek)
İstanbul’un Avrupa ve Asya yakalarındaki demiryolu hatlarını İstanbul Boğazı- nın altından geçen bir tüp tünelle birleştiren, Halkalı ile Gebze arasında 76 km’lik bir demiryolu iyileştirme ve geliştirme projesidir. Projenin boğaz geçişini de içine alan, Ayrılıkçeşme ve Kazlıçeşme arasındaki 14 km’lik bölümü 29 Ekim 2013 tarihinde hizmete açılmıştır.
Türk bilim adamları ve uzmanlar, potansiyel sismik olayların özelliklerinin tanım- lanması üzerinde yoğun olarak çalışmaktadırlar ve bugüne kadar Türkiye’ de toplanan ve tarihsel verilere dayanan tüm bilgiler İzmit-Bolu Bölgesinde 1999 yılında yaşanan olaydan elde edilen en son veriler dâhil olmak üzere analiz edilmiş ve kullanılmıştır.
Görsel 1.6 Marmaray Tüneli
  14
       Yukarıdaki resimler incelendiğinde insanın aslında doğal çevrenin içinde yaşa- dığı ve günlük yaşamını devam ettirirken içinde yaşadığı doğal çevrenin ona sağladığı imkânlardan da faydalandığını görmekteyiz. Siz de günlük yaşamınızı sürdürürken içinde yaşadığınız çevrenin hangi imkânlarından faydalandığınızı araştırınız.
Yapılan değerlendirmelerin sonucunda coğrafyayı tanımlamak gerekirse coğrafya; insan ile doğal çevre arasındaki ilişkileri dağılış, nedensellik ve kıyaslama prensiple- rine göre araştıran sonuçlarını açıklayan (sentez) bilimdir. Coğrafyanın çalışma alanı oldukça geniştir. Doğada var olan ve insan tarafından değiştirilmemiş, bozulmamış ve yapay olmayan canlı ve cansız varlıkların bir arada bulunduğu bütüne doğal ortam denir. Bu ortam kendi arasında hava küre (Atmosfer), su küre (hidrosfer), taş küre (litosfer), canlı küre (biyosfer)olarak dörde ayrılır.
    15

 Görsel 1.7 Hava Küre
Hava Küre (Atmosfer)
Atmosferin kelime anlamı “nefes almak”tır. Hava küre, içinde bulundurduğu gazlar sayesinde canlıların yaşamasına olanak sağlar. İçerisinde canlıların yaşamı için olmazsa olmaz su buharı, oksijen ve azot gibi haya- ti gazlar vardır. Bunların dışında karbondioksit ve asal gazlar atmosferde bulunan diğer gazlardır. Atmosfer dünyamızı çepeçevre saran ve Dünya'nın dönüş hızını bize hissettirmeyen doğal ortamdır. Dünyamızın şekli ve hızı atmosfer kalınlığını da etkiler. Ekvator’dan kutuplara doğru gittikçe incelir.
Su Küre(Hidrosfer)
‘‘Hidro’’nun kelime anlamı “su” dur. Hidrosfer yüzey suları, okyanus, denizler ve yer altı sularını inceleyen araştıran bilim dalıdır. Yeryüzündeki bütün suların kaynağı atmosferdeki su buharıdır. Yani deniz- lerin oluşması, akarsuların oluşması ve kaynak suları- nın oluşmasını sağlayan faktör, havada asılı bulunan su buharıdır. Güneşten gelen enerji ile yeryüzündeki sular ısınıp buharlaşır. Atmosfer içinde yükselerek önce bu- lutları oluşturur. Daha sonra bulutun içerisindeki nem doyma noktasına ulaştığında ise yağışa dönerek tekrar yeryüzüne düşer.
Taş Küre (Litosfer)
Üzerinde yaşadığımız, ayağımızı bastığımız kara par- çasına yer kabuğu denir. Dünya’nın en dış katmanıdır. Litosfer de denilen bu katmanın kalınlığı her yerde aynı değildir. Litosfer özellikle denizel ortamların altında ince iken sıra dağların bulunduğu yerlerde kalınlaşır. Litosfer ne kadar kalın olursa olsun Dünya’nın en ince katmanı- dır çünkü yer kabuğunun derinlerine indikçe katı olan bu ortamdan daha akışkan ve yoğun olan lav yani mag- manın bulunduğu başka bir ortama geçilir. Magmanın bulunduğu bu katmana manto katmanı denir.