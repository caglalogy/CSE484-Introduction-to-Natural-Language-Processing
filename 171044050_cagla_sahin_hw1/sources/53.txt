Genellikle hücrede ve hücreler arasındaki sıvılarda çeşitli tuzlar bulunur. Bunların en önemlileri Na (Sodyum), K (Potasyum), Ca (Kalsiyum) ve Mg (Magnezyum) tuzlarıdır.
Tuzların vücut sıvısındaki oranı belirli sınırlar arasında olması gerekir. Aksi durumda canlının yaşamı tehlikeye girer. Çünkü tuzlar hücreye su giriş çıkışını düzenlemede etkilidir. Hücrenin içinde tuz oranı yüksekse hücre içine su girer. Hücrenin dışındaki ortamın tuz oranı yüksekse hücre içindeki su dışarı çıkar. Böylece hücrenin osmotik basıncı ayarlanır.
Mineraller canlılar tarafından üretilemeyen, su ve besinlerle dışardan hazır olarak alınan inorganik maddelerdir. Canlılık fonksiyonları ve metabolik reaksiyonlar için gereklidir.
İnsan vücudunun ihtiyaç duyduğu bazı mineraller ve görevleri:
  Kalsiyum (Ca)
İnsan vücudunda en fazla bulunan mineraldir. Genelde fosforla beraber kemik ve diş minesinin yapısına katılır. Ayrıca kas kasılması, sinir sisteminin çalışması ve kanın pıhtılaşmasında etkilidir. Süt ve süt ürünleri ile yeşil sebze ve tahıllarda bol miktarda bulunur.
Görsel 1.24. Kalsiyum; süt ve süt ürünlerinde bol miktarda bulunur.
      
            1.Ünite Yaşam Bilimi Biyoloji 17 Diş sağlığı için önemlidir. Florun az alınması diş ve kemik gelişimini olumsuz yönde
etkilerken fazla alınması dişlerde sararmaya neden olur.
Fosfor (P)
Kalsiyumla birlikte kemik ve diş yapısına katılır. Fosfat bileşiği olarak nükleik asitlerin ve ATP’nin yapısına katılır. Fosfolipit olarak hücre zarında bulunur.
Sodyum (Na)
Asit-baz ve su dengesinin ayarlanmasında görev alan kas kasılması ve sinir hücrelerinde uyartı iletimi için gerekli olan bir mineraldir. Eksikliğinde iştah azalması ve kas krampları oluşur.
 Flor (F)
Kükürt (S)
Bazı amino asitlerin sentezi için gereklidir. Eksikliğinde deride solgunluk oluşurken fazlalığında alerjik rahatsızlıklar meydana gelir.
Demir (Fe)
Alyuvarlarda bulunan hemoglobin ve bazı en- zimlerin yapısına katılır. Hemoglobinin yapısındaki demir, solunum gazlarının taşınmasında etkili olur. Demirin eksikliği hâlsizliğe, ilerlemiş hâli anemi adı verilen kansızlık hastalığına neden olur. Demir en çok et ve et ürünleri, yumurta, sebze, tahıllar, pekmez, kuru meyvelerde bulunur.
Potasyum (K)
Görsel 1.25. Demir, et ve et ürünlerinde, bol miktarda bulunur.
 Kalp ritmini düzenler. Sinir hücrelerinde uyartı iletimi için gereklidir. Eksikliğinde kaslarda kramp, kalp ritminde bozukluk, yorgunluk, hâlsizlik oluşurken fazlalığında böbrek ve kalp sorunları ile el ve ayakta karıncalanma meydana gelir.
Klor (Cl)
Mide özsuyunun oluşumunda, asit-baz dengesinin sağlanmasında, hücre içi ve dışı su dengesinin ayarlanmasında görev alır. Eksikliğinde sindirim sorunları ortaya çıkar.
Magnezyum (Mg)
Kemik yapısına katıldığı gibi kan ve sinir sistemi fonksiyonları için de gereklidir. Bitkilerde klorofil yapısına katılır.
 Çinko (Zn)
Birçok enzim çeşidinin yapısına katılır. Organizmanın protein, yağ ve karbonhidratları kullanmasına yardımcı olur.
Iyot (I)
Tiroit bezi hormonlarının (tiroksin) sentezi için gereklidir. İyotlu tuz kullanılarak iyot ihtiyacı karşılanabilir. Eksikliğinde guatr hastalığı görülür.
Görsel 1.26. İyotlu tuz kullanılarak vücudun iyot ihtiyacı karşılanabilir.
                    
            18
Biyoloji 1
1.2.2. CANLILARIN YAPISINDA BULUNAN ORGANİK BİLEŞİKLER
Görsel 1.27. Organik bileşikler canlılar tarafından sentezlenen bileşiklerdir.
Organik bileşikler inorganik bileşiklerin aksine canlılar tarafından sentezlenebilen bileşiklerdir. Besinlerle alınan organik bileşiklerin çoğu hücre zarından geçemeyecek kadar büyük olduğundan sindirilerek kana geçer.
Organik bileşiklerden karbonhidratlar ve lipitler (yağlar) hücrede enerji verici olarak, proteinler, lipitler ve karbonhidratlar yapıya katılarak , vitaminler ve hormonlar metabolizmada düzenleyici olarak görev yapar. Organik bileşiklerin yapısında genel olarak karbon, hidrojen ve oksijen elementleri vardır. Bazı organik bileşiklerin yapısında ise bu elementlere ek olarak azot, fosfor, kükürt gibi elementler yer alır.
Canlıların yapısında bulunan organik bileşikler; karbonhidrat, protein, lipit(yağ), nükleik asit (DNA ve RNA), enzim, hormon, ATP ve vitamin’dir.
  1.2.2.1. Karbonhidratlar
 Görsel 1.28: Ekmek, makarna, pirinç, patates ve tahıllar karbonhidrat yönünden zengin besinlerdir.
Karbonhidratlar; hücrenin birinci derecede enerji kaynağıdır. Bir başka ifadeyle hücre enerji ihtiyacını karşılamak için lipit ve proteinlerden önce karbonhidratları kullanır.
Karbonhidratlar, şekerlerin (glikoz) bir araya gelmesi ile oluşmuş molekül- lerdir. Karbonhidratların bileşiminde Kar- bon(C), Hidrojen(H) ve Oksijen(O) ele- mentleri bulunur. Karbonhidratlar enerji elde etmek için en hızlı şekilde kullanılan organik moleküldür.
Ototrof (üretici) canlılar karbonhid- ratların yapı taşı olan glikozu sentezler. Heterotrof (tüketici) canlılar glikoz sen- tezleyemez, dışarıdan hazır olarak alır.
                    
      1.Ünite Yaşam Bilimi Biyoloji 19
Karbonhidratlar içerdikleri şeker sayısına göre üçe ayrılır. a. Monosakkaritler (Tek şekerler)
b. Disakkaritler (İkili şekerler)
c. Polisakkaritler (Çoklu şekerler)
a. Monosakkaritler
Karbonhidratların en küçük birimidir. Bu yüzden sindirilmezler. Monosakkaritler içerdikleri karbon(C) sayısına göre sınıflandırılır. İçeriğinde 3 adet C bulunduran monosakkaritlere trioz, 5 adet C bulunduranlara pentoz, 6 adet C bulunduranlara heksoz denir.
Triozlara örnek; gliseraldehit.
Pentozlara örnek; riboz ve deoksiriboz.
Heksozlara örnek; glikoz (üzüm şekeri), früktoz (meyve şekeri) ve galaktoz (süt şekeri).
  Glikoz biyolojik olarak en önemli monosakkarittir. Hücre zarının yapısında bulunur, solunumla su ve karbondiokside kadar parçalanır. Bu sırada enerji meydana gelir. Bu enerji canlıların kullandığı enerjinin kaynağıdır. Fazla glikoz yağa dönüştürülüp depolanarak şişmanlığa (obezite) neden olur.