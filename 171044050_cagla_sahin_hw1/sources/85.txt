Petrokimya
Bitki ve hayvan kalıntılarından milyonlarca yıl süren süreç sonucunda olu- şan petrol organik bir bileşik olan hidrokarbonlardan oluşur. Bunun yanı sıra petrol az miktarda azot, oksijen ve kükürt de içerir. Ham petrol, arıtım işlemi görmemiş, yanıcı, doğal bir mineral yağdır.
 Ham petrol rafinerilerde işlenerek (damıtı- larak) bileşenlerine ayrıştırılır. Ham petrolün damıtılması ile benzin, yağ yakıt, doğal gaz, motorin, LPG, jet yakıtı, asfalt ve farklı kimyasal ürünler elde edilir. Petrolden elde edilen ürünlerin en çok kullanım alanı ulaşım ve enerjidir. Elde edilen bu ürünler yakıt başta olmak üzere birçok alanda kullanılmaktadır.
Görsel 1.24 Petrolün damıtılması
Ham petrolün damıtılması sonucu kimya ve diğer sanayi kollarının ihtiyacı olan kimyasal maddelerin üretimi petrokimya sanayinin uğraş alanıdır. Bu bağlamda petrol, petrokimya sanayi için önemli bir ham madde kaynağıdır. Örneğin petrolden yapay lif (sentetik ip), gübre, kozmetik ürünleri, filmler, parafin, vazelin, besin maddeleri, plastikler vb. birçok ürün elde edilir. Tüm sanayi alanları içinde önemli bir yer tutan petrokimya sanayi büyük bir istihdam alanıdır..
Arıtım
Genel anlamı ile arıtım; ürünün istenmeyen özelliklerinden kurtarılması, istenen özellikleri- nin kalması olarak tanımanabilir.
Gün geçtikçe artan çevre kirliliği ve etkileri yaşamı, çevreyi olumsuz etkilemektedir. Bu ne- denle yaşadığımız alanlardaki havanın ve en- düstrideki baca gazlarının yerinde filtrelenme- si, kirlenen suların arıtılması işlemleri büyük önem taşımaktadır.
Görsel 1.25 Su arıtımı
 23
1.Ünite Kimya Bilimi
  
 Kimya 1 Arıtma işlemleri daha çok su arıtımı olarak algılanmaktadır. Birçok ülkede kullanılan suyu tekrar kazanmak için fabrikalarda, endüstriyel ve sosyal tesis- lerde, konutlarda arıtma tesisleri kurulumu zorunlu hâle gelmektedir.
Su arıtımında sulardaki istenmeyen büyük parçacıklar önce süzme, yüzdür- me ve çöktürme biçiminde mekanik olarak temizleme işlemine tabi tutulur. Bu işlemlerle temizlenemeyen maddelere kimyasal olarak çözme, çöktürme ve daha küçük parçalara ayırma yöntemleri uygulanır. Ardından dezenfekte işlemleri uygulanarak bakterilerin öldürülmesi biçimindeki kimyasal ve biyo- lojik yöntemlerle su arıtılır. Ayrıca sert suların yumuşatılması, havuz suyunun arıtılması işlemleri de kimya bilimi ile ilgilidir.
KİMYA ALANI İLE İLGİLİ MESLEKLER
Kimyanın, maddenin özelliklerini ve maddenin enerjiyle nasıl etkileşim kurduğunu inceleyen bilim dalı olduğunu öğrenmiştik. Buna göre, kimyanın ilgi alanı maddenin en küçük parçacığından yıldızlara, cansız varlıklardan can- lı organizmalara kadar uzanır. Bu nedenle kimya birçok bilimle de yakından ilişkilidir. Kimya; biyoloji, yer bilimi ve fizik gibi diğer bilimlerin de önemli bir parçasıdır. Bu bilim dalının en çok bilinen meslek alanları olarak kimya mühendisliği, metalürji mühendisliği, eczacı, kimyager, kimya öğretmenliği sayılabilir.
 24
Görsel 1.26 Kimya mühendisliği ve üretim sektörü
Kimya mühendisliği
Kimya mühendisi, kimyasal madde üre- ten veya kimyasal madde kullanarak üretim yapan tesislerin tasarlanması, kurulması ve işletilmesi alanlarında çalışan kişidir. Kimya endüstrisinde var olan problemleri çözmeye çalışır, üretim kalitesini artırmak ve daha iyi performans yakalamak için öneriler hazırlar.
Kimya mühendislerinin çalışma alanları çok geniştir. Bunlardan bazıları: endüstriyel tesisler, özel ve kamu proje büroları, ithalat-ihracat büroları, petro- kimya, otomotiv, gıda, çimento, seramik, ilaç sektörü, gübre, lastik ve kauçuk, tekstil ve boya sektörleri, cam, metal ve kaplama, savunma sanayidir.