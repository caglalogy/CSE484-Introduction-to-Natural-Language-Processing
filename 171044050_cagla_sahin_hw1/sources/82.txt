 • •
•
•
•
MÖ 4000’lerde altın, bakır, demir gibi metallerin elde edildiğine, bir alaşım olan tuncun kullanıldığına dair izler bulunmaktadır.
MÖ 3050' den, MÖ 30’lu yıllara kadar geçen süreçte Mısır’ da simya alanında birçok bulgu elde edilmiştir. Sıva yapımında alçı, mumyalama için çeşitli kimyasallar kullanılmıştır. Anadolu’ dan bronz yapımı (bakır alaşımlarının genel adı) için kalay ve bakırı temin etmişler. Antik Yunan (MÖ 756-146) ve Girit'ten keten (kumaş), papirüs (kağıt), cam ihraç etmişlerdir. İlk mısır yağı MÖ 4500 yıllarında Antik Mısır’ da üretilmiştir.
MÖ 3000-600 yılları arasında Çinliler barutu keşfetmişlerdir. Hint, Çin, Mezopo- tamya ve Anadolu halkları İpek Yolu ticareti ile birbiriyle temas içinde olmuş, bu halkların edindikleri birikim ve kültür geniş bir coğrafyaya yayılmıştır. Mezopotamya halklarından olan Fenikeliler, Akdeniz’de altın, gümüş, bakır, zeytinyağı ticaretiyle uğraşmış, o dönemde sabunu kullanmışlardır.
MÖ 2000 ve 1200 yılları arasında Anadoluda Ege bölgesinde yaşayan ve doğudan geldiği bilinen İyonlar; Mısır, Fenike, Babil ve Anadolu’ da öğrendikleri tıp, felse- fe, matematik, astronomi ve doğa ile ilgili kazanımlarını önce Yunan'a sonra da Roma'ya ulaştırmışlardır. Yunan ve Roma döneminde, simya deneysel bir sonucu olmaksızın daha çok felsefi boyutta ele alınmıştır. Batıdaki bütün eski çağ toplum- ları arasındaki olguları toplayıp karşılaştıran, tutarlı bir şekilde birleştiren, sağlam açıklamalar tasarlayan ilk doğa filozofları Yunan ve Romalılar olmuştur.
MS 375-1453 yılları arasında Orta Çağ Avrupa simyacıları çaresiz hastalıkların te- davisini bulma, ölümsüzlük iksirine (ab-ı hayat suyu) ulaşma ve değersiz madenleri altına çevirme uğraşısı içinde olmuşlardır. Bu dönemde, doğuda Müslüman âlimler kendilerinden öncekilerin geleneklerini alıp geliştirmişler; tıp, matematik, astronomi ve kimya gibi birçok bilimin oluşmasına kaynak olabilecek önemli çalışmalarda bulunmuşlardır. İslam'ın yayılması ile İslam dünyasındaki gelişmeler Anadolu ve Endülüs yoluyla (9-13.yüzyıl) Avrupa’ ya aktarılmıştır. 15 ve 16. yüzyılda Eski Roma ve Yunan' la bütünleşme olarak da görülen Rönesans sonrası dönemde Avrupa' da bilim hızla gelişmiştir.
Yazar tarafından düzenlenmiştir.
15
1.Ünite Kimya Bilimi  
 Kimya 1 SİMYADAN KİMYAYA GEÇİŞ SÜRECİ
  Görsel 1.4 Empedokles
Empedokles (MÖ 482-423)
Empedokles (Empedokles) maddedeki değişimlerin ne- den ortaya çıktığını yorumlayan Sicilyalı doğa bilginidir. Maddeyi oluşturan temel öğe olarak kendinden önceki düşünürlerin belirlediği ateş, hava ve suya 4. öğe olan toprağı eklemiştir. Bu maddeleri birbirlerine yakınlaştıran ya da uzaklaştıran güçlerin sevgi ve nefret olduğuna inanmıştır.
Democritus (MÖ 460-370)
Yunan filozofu Democritus (Demokritos) evrendeki maddeleri bölmeye çalıştığımızda daha da bölünemeyecek bir son noktasının olması gerektiğini varsaymış ve bu son, bölünmez parçaya atom adını vermiştir. Ayrıca evrenin, atomların bir araya gelmesiyle oluştuğunu ve evrende göz- lemlenen değişimlerin atomların birleşmesi ve dağılma- sından ibaret olduğunu belirtmiştir.
Aristo (MÖ 384-322)
İyon filozofu Aristo (Aristo) maddenin atomlu yapıda olduğu görüşüne katılmayıp evrendeki her şeyin element olarak varsaydığı ateş, hava, su ve topraktan oluştuğunu iddia etmiştir. Element olarak varsaydığı bu dört madde- nin sıcak, soğuk, ıslak ve kuru gibi özelliklerinin olduğunu düşünmüştür. Ayrıca bu dört maddenin farklı oranlarda birleşmesiyle diğer maddelerin oluştuğunu öne sürmüştür. Aristo, dört element teorisi ile Orta Çağ boyunca tek oto- rite olarak kalmıştır.
  Görsel 1.5 Democritus
 