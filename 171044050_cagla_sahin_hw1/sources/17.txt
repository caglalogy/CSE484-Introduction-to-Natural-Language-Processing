Yapılan çalışmalar pratik hayatın zorunlulukları sonucunda elde edilmiştir. Bu neden- le onların düşünceleri felsefe öncesi düşünceler olarak nitelendirilmiştir. Antik Yunanlıların doğaya yönelim- leri ise pratik kaygılardan uzak, sadece bilmek isteğiyle gerçekleşmiştir. Onlar kendilerine sunulan her tür bil- giyi, anlayışı kendi düşünce birikimleri ve eleştirel bakış açısıyla değerlendirmişler; evren, insan, doğa hakkında akılsal kanıtlamalara dayanan genel, sistemli, kuramsal düşünceler geliştirmişlerdir. Coğrafi koşullarından dola- yı gemicilik ve ticaretle uğraşan Antik Yunanlılar, zengin liman kentlerinde doğudaki medeniyetlerle ticari iliş- kilerde bulunarak maddi refah düzeyine ulaştıkları gibi 
Antik Yunanlılarda fel- sefe; eleştirel bir zihni- yetle dinî-mitolojik dü- şünceden kopuşun sonu- cunda insanların doğayı, doğaüstü değil de yine doğada bulunan neden- lerle açıklamasıyla insan aklına dayanan bağımsız bir faaliyet olarak başla- mıştır. 
onlarla yoğun bir kültürel alışverişte de bulunmuşlardır. Bu durum onlara maddi ihtiyaçlarını karşılamalarıyla beraber maddi kaygılar duymadan, felsefe için kaçınıl- maz, olan boş zamanı da kazandırmıştır. Böylelikle doğu medeniyetleriyle olan etkileşimleri sayesinde bu kül- türlerin bilgi birikimlerinden yararlanmışlardır. Antik Yunanlılar, doğu medeniyetlerinden sadece bilgi, buluş, öğreti almamışlar aynı zamanda onların farklı görüşleri ve bakış açılarını da tanımışlardır. Meraklı ve araştırma- cı bir millet olmalarının da etkisiyle onlardan edindik- leri bilgileri neden, niçin sorularıyla değerlendirmişler, kendilerine sunulan bilgilerle yetinmeyip dünyada olup bitenlerin gerçek sebebini merak etmişler ve anlamaya çalışmışlardır. Bu sayede her tür düşünceye eleştirel göz- le bakabilmişlerdir. Bunlara ek olarak, Antik Yunan'da var olan demokratik düzen özgür düşüncelerin çıkması ve yaşaması için olumlu bir zemin oluşturmuştur. 
Felsefi düşünceyi ortaya çıkaran koşullara bakılacak olursa; bilme merakının olması, maddi refah ortamı, ha- zır bulunan bilgi birikimi ve bu farklı fikirlerin zenginli- ğiyle doğan kültür alışverişi, hoşgörü ve özgür düşünce ortamı ile doğayı akla ve gözlemlere dayalı olarak açıkla- ma çabası görülür. Felsefe durup dinlenmeden, gerçekli- ğin doğru bilgisine ulaşmayı istemektir. 
Burada öncelikle Görsel 1.14’ü inceleyelim ve soru metnini okuyalım. Sonra ikisi arasında bir ilişki kuralım. Felsefi düşüncenin en temel özelliklerinden üç tanesinin karşınıza çıktığını fark edeceksiniz. İlki insanın hayret etmesi, ikincisi merak etmesi, üçüncüsü soru sormasıdır. Hayret insanın evrende olup bitenler karşısındaki şaş- kınlığı ve hayranlık duygusudur. Bu duygu, onda bilme isteği doğurur ve onu soru sormaya iter. Merak; gerçeği bulmak isteyen insanın bilme arayışı, öğrenme isteğidir. Sorgulamak ise doğruya ulaşma çabasıyla insanın ken- di yaşamıyla, evrenle ve bunların anlamıyla ilgili belirli türden sorular sormasıdır. Düşünme soru sormakla baş- ladığından felsefede, sorular cevaplardan daha önemli- dir. Soru sormanın durması demek, felsefenin durması demektir. 
Felsefe denilen düşünme etkinliği, hayret ve merakla başlar, sorularla doğar, büyür ve gelişir. Böylece sorgula- maya başlayan insan, düşünmeye ve bilmeye de başlamış demektir. Söz gelimi, “Güzellik nedir?” sorusunu soran bir kişi, var olan güzellikler karşısında kendisini hayret- ten alıkoyamaz ve güzelliğin ne olduğunu sorgulamaya başlar. Böyle bir insanın aynı zamanda şüphe etmekte olduğu görülür. Şüphe, kendisine sunulan bilgilerle ye- tinmeyen insanın, var olan şeylerin olduklarından başka türlü de olabileceklerini düşünme eğilimidir. 
   
 Bilgi Kutusu 
Dogmatiklik, her türden eleştiri ya da tartışmaya kapalı ol- mak, öne sürülen ilke- leri, öğretileri eleştir- meden, sorgulamadan olduğu gibi benimse- mektir. Dogmatik ya- nıtlarla yetinmek, bir bakıma felsefeden vaz- geçmektir. 
