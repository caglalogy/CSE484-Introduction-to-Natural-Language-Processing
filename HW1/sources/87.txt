KİMYACILARIN ÇALIŞMA ALANLARI
Boya-Tekstil
Görsel 1.19 Kimya endüstrisi
 Hayvansal (yün, tiftik, ipek) ve bitkisel (keten, pamuk, bambu) kaynak- lı tekstil ürünleri kıyafetlerde, döşemelerde vb. birçok alanda yaygın olarak karşımıza çıkmaktadır. Ancak doğal kaynakların yetersizliği ve kullanım ala- nındaki kısıtlılık nedeniyle yapay olmakla birlikte teknolojik de olan polimer, seramik ve nanoteknolojik kimyasal ürünler tekstil sektöründe kullanılmaya başlanmıştır.
 Doğal tekstil ürünleri ham hâlinden işlenebilir du- ruma getirilme sürecinde; yağlarından arıtma, ağart- ma, nemden ve mikroorganizmalardan koruma vb. işlemlerden geçirilir. Bu işlemlerde çeşitli kimyasal- lar kullanılmakta, istenilen renkler ve özellikler için ise boyalar üretilmektedir.
Görsel 1.20 Tekstil ürünlerinin işlenmesi
Boyada kullanılan bitkiler ve böceklerin hızla yok olması, talebi karşılamakta yetersiz kalması ve çok pahalıya mal olması nedeniyle 19. yüzyılın ikinci yarısından itibaren bazı boyar maddeler kimyasal olarak elde edilmeye başlanmıştır. Zamanla gelişen boya sanayi ürünleri, gıdadan tekstile, inşaattan otomotive birçok alanda kullanılmaya başlanmıştır.
21
1.Ünite Kimya Bilimi
  
 Kimya 1  Görsel 1.21 İlaç
İlaç
Canlılarda hastalıkların tanısı, önlenmesi ve tedavi amacıyla kullanılan, vücut fonksiyonlarını koruyan, değiştiren ve düzen- leyen kimyasal maddeler ilaç olarak tanımlanır. İyileşmek için kullanılan tertiplerden, zehirlere, hormonlara ve alkole kadar birçok madde ilaç olarak kabul edilir.
İlacın vücuda etkileri, vücudun ilaca verdiği tepki, ilacın han- gi yolla vücuttan atılabileceği, ilacın etki süresi, diğer ilaçlarla etkileşimi, ilaçların saklama koşulları ve kullanım süreleri kim- yanın uğraş alanına girmektedir. Genetik ve nanoteknolojideki baş döndürücü gelişmeler ile koruyucu ve iyileştirici ilaç teda- vilerin kişiselleşmesi diğer bilimler ile birlikte kimyanın da yeni uğraş alanlarından biridir.
Gübre
Tarımda üretimi artırmak ve daha kısa sürede ürün elde ede- bilmek için yapılan tarımsal faaliyetlerden birisi de gübre kulla- nımıdır. Gübreler toprağa besin sağlamanın yanında su tutma, toprağın havalanma özellikleriyle de toprağın veriminin zengin- leşmesini sağlar. Gübreler organik ya da inorganik olabilir.
Organik gübre organik kökenli tarımsal atıklar ile doğal kö- kenli organik maddelerden oluşur. Kimyasal gübre ise bileşimle- rinde bir veya birden fazla bitki besin maddesini bir arada bulun- durur. Organik gübrelerden farklı olarak yüksek miktarda bitki besin maddesi içerir ve suda kolayca çözünür.
Örneğin,
• Azotlu gübreler yaprak büyümesinde,
• Fosforlu gübreler kökler, çiçekler, tohumlar ve meyve gelişiminde,
• Potasyumlu gübreler bitkilerde su hareketi, kökün güçlenmesi, çiçek ve meyve oluşumunda kullanılır.
Kimya bilimi toprak analizi yaparak, bitkinin gelişmesi için toprağın ihtiyaç duyduğu gübreyi, kurak bölgeler için su tutucu polimerleri ve zararlılarla mücadele için gerekli ilaçları geliştirir.