I. Dünya Savaşı başladığında tarafsız olan Osmanlı Devleti, böyle bir savaş- ta yalnız kalmamak için ittifak girişimlerinde bulundu. İtilaf Devletleri’nin yanında yer almayı hedefleyen Osmanlı Devleti’nin talebi reddedildi. İtilaf Devletleri, Osmanlı topraklarını aralarında paylaşmayı amaçladıkları için Os- manlı Devleti’nin savaşa katılmayıp tarafsız kalmasından yanaydı. Osmanlı Devleti tarafsız kalırsa İngiltere ve Fransa, müttefikleri olan Rusya’ya yardım edebilmek için Boğazlardan serbestçe geçebileceklerdi. Osmanlı Devleti ta- rafsız kalması karşılığında; kapitülasyonların kaldırılması, Ege Adaları’nın kendisine verilmesi, Mısır meselesinin çözümü gibi isteklerde bulundu. Fakat İngiltere ve Fransa bu isteklere olumlu yanıt vermediler.
Osmanlı Devleti, İtilaf Devletleri’ne yaptığı ittifak önerisinin reddedilmesi üzerine Almanya’ya yakınlaştı. İttihat ve Terakki yöneticileri, Almanya’ya karşı sempati duyuyorlardı ve Almanların savaşı kazanacağına kesin gözüy- le bakıyorlardı. Böylece Osmanlı Devleti, Almanya’dan da alacağı destekle kaybettiği toprakları geri kazanabilecekti. Osmanlı Devleti, Almanya ile yap- tığı gizli ittifak antlaşmasıyla İttifak Devletleri arasında yer almış oldu.
Almanya, Osmanlı Devleti’ni bir an önce kendi yanında savaşa sokmak is- tiyordu. Böylece yeni cepheler açılacak ve Almanya’nın savaş yükü de ha- fifleyecekti. Ayrıca halifeliğin Müslümanlar üzerindeki nüfuzundan faydala- nacak, İngiltere’nin sömürgeleriyle bağlantısını kesecek, Osmanlı’nın ham madde ve insan gücünden faydalanacaktı.
  Bilgi Notu
Goeben: 1912’de Almanya’da yapıldı. Balkan Savaşları boyun- ca Akdeniz’de devriye görevi üstlendi. 28 Temmuz 1914’te I. Dünya Savaşı’nın başlamasıyla Goeben ve Breslau İngiltere’nin Akdeniz Donanması’nın takibin- den kaçarak İstanbul’a sığındı- lar. İki gemi 16 Ağustos 1914’te Osmanlı Donanması’na verildi. Goeben, Osmanlı hizmetine gir- diğinde Yavuz Sultan Selim, kı- saca Yavuz, adını aldı. 1936’da adı resmen TCG Yavuz olarak değiştirildi. Bu gemiyle 1938’de Mustafa Kemal Atatürk’ün naaşı İstanbul’dan İzmit’e taşındı. Ya- vuz, 1950’de hizmetten çekilene kadar Türk Donanması’nın bay- rak gemisi olarak görev yaptı. (Komisyonca hazırlanmıştır.)
Atina ve İstanbul Edirne ve Kırklareli geri alındı. Antlaşmaları imzalandı.
1913 1913
 31
                                              
XX. YÜZYIL BAŞLARINDA OSMANLI DEVLETİ VE DÜNYA
 Görsel 1.20: Yavuz (Goben) Savaş Gemisi
Akdeniz’de bulunan Alman savaş gemileri Goeben (Goben) ve Breslauʼın (Brislav) İngiliz donanmasından kaçarak Çanakkale’ye sığınmaları, Osmanlı Devleti’nin savaşa girmesine yol açan olayların başlangıcı oldu (Görsel 1.20). Osmanlı Devleti’nin, tarafsız bir devlet olarak, gemilerin silahlarını sökmesi ve personelini de tutuklaması gerekiyordu. Fakat Osmanlı Devleti, bu ge- mileri satın aldığını açıkladı ve Goeben’e Yavuz, Breslau’a da Midilli adını verip gemilere Türk bayrağını çekti. Bu gemilerin Osmanlı limanına sığın- ması, Osmanlı Devleti’nin savaşa girmesini hızlandırdı. Karadeniz’e açılan bu gemiler, Rusya’nın Sivastopol, Odesa gibi limanlarını top ateşine tuttu (29 Ekim 1914). İttihat ve Terakki’nin bilgisi dâhilinde gelişen ve Almanya’nın uyguladığı bu planla Osmanlı Devleti, oldubittiyle savaşa dâhil oldu. İngilte- re ve Fransa, müttefikleri Rusya’nın yanında yer alarak Osmanlı Devleti’ne savaş ilan etti (1 Kasım 1914). Osmanlı Devleti’nin savaşa katılmasıyla savaş daha geniş bir alana yayıldı. Sultan V. Mehmet Reşad, halife sıfatıyla cihat ilan etti; Müslümanları İngiltere, Fransa ve Rusya’ya karşı savaşa çağırdı. Fakat olumlu bir karşılık alınamadı.
1. 3. 3. Cephelerde Osmanlı Devleti
Osmanlı Devleti I. Dünya Savaşı sırasında Kafkas, Kanal, Çanakkale, Irak, Hicaz-Yemen, Suriye-Filistin, Galiçya, Makedonya, Romanya cephelerinde savaştı (Harita 1.5).
  Biyografi
Mustafa Ertuğrul AKER (1893-1968)
  Topçu subay olarak 1914’te Harp Okulundan mezun oldu. 1915’te Çanakkale muha- rebelerinde görev aldı. Ça- nakkale Savaşıʼndan sonra Galiçya Cephesi’nde görev- lendirildi. 1916 yılında yurda geri döndüğünde Kaş’a tayin edildi ve o zamanlar İtalya’nın elindeki Meis Adası’na yöne- lik planlanan harekâta katıldı. İngiliz uçak gemisi HMS Ben My Chree (Ben May Krii), Mustafa Ertuğrul komutasın- da Kaş’ta konuşlanmış bu- lunan Türk topçu bataryası tarafından yapılan atışlarla 27 Aralık 1916ʼda Meis limanın- da yok edildi. Fransız donan- masına ait Paris II adlı savaş gemisi ise 13 Aralık 1917ʼde Kemer açıklarında batırıldı. İtilaf Devletleri’ne ait gemiler, yaşanan kayıplar karşısında önlem olarak kıyıdaki top atı- şı menzilinden uzakta seyret- meye başladı. Fakat Müttefik gemilerin aldıkları önlemler pek işe yaramadı. Aleksand- ra adlı Fransız savaş gemisi, 8 Mart 1918’de küçük bir tek- neye yerleştirilen dinamitlerin patlatılmasıyla batırıldı. Mustafa Ertuğrul, I. Dün- ya Savaşı’nın ardından Millî Mücadele’ye katıldı. Antalya bölgesinde görevlendirildi ve görevi boyunca önemli hiz- metlerde bulundu.
Mustafa Ertuğrul, Ben Bir Türk Zabitiyim (Düzenlenmiştir.)
  GALİÇYA CEPHESİ ROMANYA CEPHESİ MAKEDONYA CEPHESİ
      K
0 100 200 300 Taarruz Cepheleri
KIBRIS
KARADENİZ ÇANAKKALE CEPHESİ
GİRİT
AKDENİZ
KANAL CEPHESİ
Yardım Cepheleri Savunma Cepheleri
KAFKAS CEPHESİ
IRAK CEPHESİ
HİCAZ-YEMEN CEPHESİ
Osmanlı Devleti’nin Sınırları
 SURİYE- FİLİSTİN CEPHESİ
       Harita 1.5: Osmanlı Devleti’nin I. Dünya Savaşı’nda savaştığı cepheler haritası
  Düşünelim Tartışalım
Harita 1.5’i incelediğinizde Osmanlı Devleti’nin çok farklı coğrafyala- ra asker göndermesinin toplum üzerindeki etkileri neler olmuştur?Tablo 1.5: I. Dünya Savaşı’nda Osmanlı Devleti’nin Savaştığı CephelerTaarruz CepheleriSavunma CepheleriYardım CepheleriKafkas CephesiÇanakkale CephesiGaliçya CephesiKanal CephesiIrak CephesiMakedonya CephesiHicaz-Yemen CephesiRomanya CephesiSuriye-Filistin Cephesi