6. Rodos Heykeli: Güneş Tanrısı Helios (Helyos)’un tunçtan yapılma dev bir heykeliydi ve Rodos Limanı’nın ağzında bulunmaktaydı ancak sanıldığı gibi heykelin bacakları arasından gemiler geçmiyordu. Heykel, yaklaşık 32 metre yüksekliğindeydi ve MÖ 304’deki başarısız Rodos kuşatmasından kalma tunç gereç ve silahların eritil- mesiyle yapılmıştı. Rodos heykeli, MÖ 280’den 225’e değin, gemicilere karayı gösteren bir işaret görevini gördü ve daha sonra adayı sarsan bir deprem sonucu yıkıldı.
7. İskenderiye Feneri: Bu büyük deniz feneri, daha sonra ana kara ile birleşen Pharos (Paros) Adası’nda MÖ 280 yıllarında yapılmıştı. Yüksekliği konusunda anlatılanlar değişiktir. Bazılarına göre 180 metreydi. Tepesinde İskenderiye Limanı’na giren gemilere yol gösteren bir ışık yanmaktaydı. Bu fener de 1375’te bir deprem so- nucu yıkılmıştır.
Temel Brittannica
    Sanat Tarihi 1 17
  1. Ünite
Sanat Tarihine Giriş
  Sanat Nedir?
ÖZET
İnsanlık tarihinin her döneminde karşılaştığımız sanat, insanın kendini ifade etme yollarından biridir. İlk sanat eserlerinin ortaya çıkışı, ihtiyaçları karşılamak amacıyla- dır. Biz; ihtiyaç için yapılmış nesneleri, objeleri, o dönemin sanat eseri olarak yorum- luyoruz.
Sanat: Bir duygunun, düşüncenin, değişik malzemelerle, çeşitli yöntemlerle ifade edilmesidir.
Sanat Tarihi: Geçmişten günümüze insan elinden çıkmış her türlü nesneyi, objeyi inceleyip ,araştıran bilim dalıdır.
Zanaat: İnsanların ihtiyaçlarını karşılayıp, karşılığında para kazanmak amacıyla yapılan aşçılık, dokumacılık, duvarcılık gibi çalışmalardır. Bunlara pratik sanatlar da denir.
Sanatçı: Güzel sanatların herhangi bir dalında yaratıcılık becerisi olan ve yeteneğini yaptığı eserlerle ortaya koyan kişidir.
 1. Plastik Sanatlar (Görsel-Biçimsel)
a. Resim
b. Heykel
c. Mimari
SANAT TÜRLERİ
2. Fonetik Sanatlar (Sessel)
a. Müzik
b. Edebiyat
3. Dramatik ve Ritmik Sanatlar (Sahne Sanatları)
a. Dans
b. Tiyatro c. Opera d. Bale
Kültür-Sanat İlişkisi: Kültür bir toplumun sahip olduğu maddi ve manevi birikim- lerin tümüdür. Kültür tamamen hayatın akışı ile ilgilidir. Bu nedenle sanat ve kültürü birbirinden ayıramayız. Kültürün içinde yer alan sanat, geçmişle gelecek arasında bir köprüdür.
Sanat-Toplum İlişkisi: Sanatçı içinde yaşadığı toplumdan etkilenir. Ürettiği eser- lerle toplumun aynası olur. Yenilikler, gelişmeler, buluşlar daima sanatta yeni ufuklar açar.
  18 Sanat Tarihi 1

  1. Ünite Sanat Tarihine Giriş
İnsanları başka ülkelere, şehirlere götüren en önemli nedenlerden biri diğer top- lumların kültürlerini tanımaktır.
Sanat Tarihinin Diğer Bilim Dallarıyla İlişkisi
Tarih: İnsan topluluklarının geçmişteki yaşayışlarını, kültür ve uygarlıklarını, sos- yo-ekonomik yapılarını, neden-sonuç ilişkisi içinde yer ve zaman göstererek incele- yen, yorumlayan, objektif bir şekilde açıklayan sosyal bir bilimdir.
Coğrafya: İnsanın yaşadığı doğal çevreyi ve çevreyle insan ilişkilerini inceler. Her toplum eserlerini bulunduğu coğrafi şartlara uygun olarak inşa eder, yapar.
Arkeoloji: Kazı bilimidir.
Kronoloji: Zaman bilimidir. Olayların tarihlerini saptayarak, oluşum sıralarını düzenler.
Arkeometri: Kronolojik araştırmaların uygulamasını yapan bir bilim dalıdır. Bunu yaparken fen bilimleri ve matematikten faydalanır.
Antropoloji: İnsan ırklarını çeşitli araştırmalar sonucu belirleyip, sınıflandıran bi- lim dalıdır. Paleoantropoji: İnsan türlerinin fosilleşmiş kalıntılarını inceler. Antropo- lojinin bir koludur.
Paleografya (paleografi): Eski yazıların okunmasını sağlayan bilim dalıdır. Epigrafi: Kitabeleri (taşlar üzerine yazılan yazılar) okuyup araştıran ve yorumlayan
bilim dalıdır.
Filoloji: Dil bilimidir. Dünya üzerinde var olan dilleri inceler.
Nümizmatik: Sikke (madeni para) bilimidir. Eski sikkeler üzerindeki yazı ve resim- leri inceler. Önemli bir yazılı kaynaktır.
Etnoğrafya (Etnoloji): Halk bilimidir. Toplumların öz kültürlerini inceler.