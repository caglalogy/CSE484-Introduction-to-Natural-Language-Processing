 Sosyolojinin tanımı ve özellikleri
Toplumsal grupları, kurumları, kurumlar arası ilişkileri, toplumsal yapıdaki değişim ve gelişim süreçlerini, toplumsal olay ve olguları sebep sonuç ilişkisi içerisinde bilimsel yöntem ve teknikleri kullanarak inceleyen sosyal bir bilimdir. Sosyolojide toplumsal olaylar açıklanırken bütüncül yaklaşım ağır basar. Sosyoloji normatif (kural koyan) bir bilim değildir. Sosyolog olayları incelerken duygularının etkisi altında kalmadan, nesnel (objektif) olarak ele alır. Sosyoloji, tek tek bireylerin sorunlarıyla değil, toplumu ilgilendiren sorunlarla çok yönlü olarak ilgilenir. Toplumsal yaşamda toplumsal ilişkiler sonucunda ortaya çıkan tek tek değişmeler (toplumsal olay) ile her zaman ve her yerde olabilecek, yeri, zamanı, yapanı belli olmayan (sosyal olgu) durumlar sosyolojinin araştırma konularıdır.
Sosyolojinin diğer bilimlerle olan ilişkisi
Sosyal bilimler doğrudan ya da dolaylı olarak insan ile bağlantılı olayları inceler. Bu inceleme esnasında birbirleriyle yardımlaşırlar. Sosyoloji; genellikle tarih, psikoloji, ekonomi, antropoloji, siyaset bilim ve coğrafya ile yardımlaşır.
Toplumu oluşturan unsurlar
Belirli bir coğrafi mekânda karşılıklı etkileşim içinde bulunan, ortak bir kültürü paylaşan, kendilerini bir bütün olarak gören insan topluluğuna toplum denir. Toplumu oluşturan unsurlar şunlardır: birey, toplumsal gruplar, kurum ve kuruluşlardır. Toplumsal kurum, aynı özellikte bulunan toplumsal değer, kural ve olayların oluşturduğu bütündür. Ekonomi ile ilgili değer, kural ve olaylar ekonomi kurumunu, eğitim ile ilgili değer, kural ve olaylar eğitim kurumunu oluşturur. Temel toplumsal kurumlar aile, eğitim, din, siyaset ve ekonomi gibi kurumlardır. Kurumların sosyal hayattaki somut görünümlerine kuruluş denir. İki veya daha fazla bireyin sürekli etkileşim içinde bulunarak ortak amaçlarını gerçekleştirmek için oluşturduğu topluluğa toplumsal grup denir. Toplumsal gruplar büyüklüklerine göre, resmi olup olmamasına göre, sürelerine göre ve aralarındaki ilişki şekline göre sınıflandırılabilirler.
Sosyolojinin doğuşunda etkili olan toplumsal olaylar
19. yüzyıla kadar toplumsal olaylara duyulan ilgi felsefi düzeyde kalmıştır. 19. yüzyılda toplumlardaki değişme ve gelişmeler sosyolojinin inceleyeceği verilerin artmasını sağlamıştır. Değişme ve gelişmeler, toplumsal yapıda oluşan sorunlar toplumun kendine özgü yöntem ve tekniklerle incelenmesi zorunluluğunu doğurmuştur. Böylelikle sosyoloji bilimi ortaya çıkmıştır. Sosyolojinin doğuşunda etkili olan olaylar: Rönesans ve reform hareketleri, 1789 Fransız İhtilali, Sanayi Devrimi, Coğrafi keşifler ve teknik ilerleme, kentleşme, kırsaldan kente göç...vb. Sosyolojinin doğuşu ve gelişimine katkıda bulunan düşünürler: İbni Haldun, Auguste Comte, K. Marks, E. Durkheim, Max Weber, F. Le Play’ dir.
 29
 
 30
Sosyoloji 1
  ÖZET
 Sosyolojik araştırmalarda kullanılan yöntem ve teknikler
Sosyolojik araştırmalarda kullanılan yöntemler: tarama yöntemi, alan çalışması ve belgelere dayalı araştırmadır. Tarama yönteminde geniş kitlelerin belli bir konu ile ilgili görüşlerine ulaşabilmek için anket tekniği kullanılır. Alan çalışmasında belli bir olay, kişi ya da grup derinlemesine incelendiği için monografi, sosyometri, gözlem, anket ve görüşme teknikleri ile bilgi toplanır.
Türkiye’de sosyoloji çalışmaları yapan düşünürler
Ziya Gökalp ‘’hars ve medeniyet’’, Prens Sabahattin ‘’ademi merkeziyetçilik’’, Mübeccel Belik Kıray ‘’tampon kurum’’ kavramlarıyla ve toplum ile ilgili yazdıkları eserleriyle sosyolojiye katkıda bulunmuşlardır.

1. UYGULAMA
UYGULAMALARIN CEVAPLARI
Tarihçi, santralin hangi tarihte kimler tarafından kurulduğunu, dünyadaki nükleer santrallerin durumunu, ülkedeki santral kurma çalışmalarının tarihsel kronolojisini,
Ekonomist, ülkenin enerji ihtiyacını karşılamadaki yerini, santraldeki üretim araçlarını, santralin nasıl finanse edildiğini, maliyetini, üretim ve dağıtımla ilgili yönünü,
Coğrafyacı santralin tarım, turizm, radyasyon açısından çevre ile uyumunu, doğal çevreye etkisini, santrale ulaşım yollarını,
Siyaset bilimci, açılacak santralin seçim malzemesi ve propaganda aracı olarak nasıl kullanıldığını, baskı gruplarının ve sivil toplum kuruluşlarının alınan kararla ilgili tepkilerini,
Hukukçu, santralin çeşitli hukuksal anlaşmalarını ve bunlardan doğan haklarını ve yükümlülüklerini,
Psikolog, santralde çalışanların ve yöneticilerin psikolojik tutumları, çalışma şartlarının bireylerin davranışları üzerindeki etkilerini,
Sosyolog ise santraldeki toplumsal yapıyı, ilişkileri ve ilişkilerden doğan sorunları, santralin bölgede yaşayan insanlar üzerindeki etkilerini, bölgedeki sosyal, kültürel değişmeyi ne ölçüde etkilediğini araştırır.