Görüşme: Araştırılan konu ile ilgili bilgi toplamak amacıyla yapılan karşılıklı konuşma şeklinde bilgi almayı sağlayan tekniktir. Görüşme bir sohbet havasında olabileceği gibi, önceden amaca uygun olarak hazırlanmış soru formu çerçevesinde de uygulanabilir. Sorular ya açık uçlu sorulur ya da katılımcının kendiliğinden konuşması sağlanır. Genellikle kişi sayısının sınırlı olduğu araştırmalarda kullanılır. Görüşme sesli ya da görsel olarak kaydedilebileceği gibi araştırmacı görüşme sırasında notlar da alabilir. Görüşmenin yüz yüze bir ilişkiye dayanması, verilerin elde edilmesine açıklık ve kesinlik kazandırır.
Görsel 1.15. Araştırma problemi- ne ilişkin yüzeysel bilgilerden çok, kişilerin düşünce, görüş ve dene- yimleriyle ilgili bilgi toplanmak istendiğinde kullanılır.
Monografi (Örnek olay): Sınırları
belirlenmiş tek bir konunun ya da toplumsal
bir birimin tüm yönleriyle derinlemesine
incelenmesidir. Örneğin, gecekondu ailesi
üzerine bir araştırma yapılırken gecekonduların
tarihsel gelişimi, gecekonduda yaşayan ailelerin
kültürel, ekonomik, düşünsel durumları, dini
ve ahlaki değerleri, gelir düzeyleri, yaşadıkları
ortam, tüketim alışkanlıkları, dinlenme ve
eğlenme alışkanlıkları derinlemesine incelenir.
İlk monografi çalışmaları Le Play tarafından
maden ocaklarında çalışan işçi ailelerine
uygulanmıştır. Le Play’a göre en küçük sosyal
birim ailedir. Bu yüzden bir grubun sosyal
yapısı ancak aile monografisi ile anlaşılabilir.
Köy, şehir monografilerinden başka kuruluş monografileri de vardır. Bu monografiler meslek gruplarını, siyasi bir partiyi ya da bir sendikayı derinlemesine inceler. Monografiler bize, bir köy halkının kalkınması ya da bir firmanın gelişmesi için neler yapılacağına dair bilimsel bilgiler sunar.
  Görsel 1.16. Monografiler bize, bir köy halkının kalkınması ya da bir firmanın gelişmesi için neler yapılacağına dair bi- limsel bilgiler sunar.
 26
 
1. Ünite Sosyolojiye Giriş
   Sosyometri: Küçük toplumsal gruplardaki bireylerin birbirlerine karşı duydukları sevgi, nefret, kıskançlık, beğeni gibi ilişkileri gösteren bir araştırma tekniğidir. Sosyometride amaç grup içi dayanışmayı tespit ederek, çatışmaları ve uyumsuzlukları azaltmaktır. Bu nedenle bu teknik, birbirlerini tanıyan küçük gruplarda uygulanır. Bir iş yerinin elemanlarına uygulanan sosyometri tekniğinde “İş yerinde aynı mekânda kimle çalışmak istersiniz? Bir sorunla karşılaştığınızda kimle paylaşırsınız? Kim liderlik özelliğine sahiptir? Kimle anlaşamıyorsunuz? gibi sorulara verilen cevaplarla çalışanlar arası ilişkileri gösteren bir sosyogram (ilişki haritası) hazırlanır. Başarının yükselmesi, verimin artması için kullanılan bir tekniktir.
1.6. TÜRKİYE’DE SOSYOLOJİ ÇALIŞMALARI
Ziya Gökalp (1876-1924): Eserlerinde Türk toplum yapısı, töre, örf, âdet, gelenek-görenek, hars (kültür), medeniyet, ahlak, din, siyaset konularını işlemiştir. 1915’te Dar-ul Fünun-u Osmanî’de (İstanbul Üniversitesi) Sosyoloji Enstitüsünü kurmuştur. Ona göre sosyolojinin konusu kavimler ve medeniyetlerle, gruplar ve kurumlardır. Sosyolojinin amacı; toplumun temel özelliklerini ve kimliğini açıklayarak, tarihimizi ve kimliğimizi tanımada bize yardımcı olmaktır. Sosyoloji tümevarım yöntemini kullanarak grup ve kurumları incelemelidir. “Türkleşmek, İslamlaşmak ve Muasırlaşmak”, “Hars ve Medeniyet”, “Türkçülüğün Esasları” önemli eserlerindendir. Medeniyet (uygarlık) ve Hars (kültür) kavramları ile ilgili görüşleri etkili olmuştur. Gökalp’e göre kültür; millîdir, doğaldır. Uygarlık; evrenseldir, yapaydır.
Prens Sebahattin (1878-1948): Kamucu toplum yapısından bireyci toplum yapısına geçmenin gerekliliğini savunmuştur. Kamucu toplumda kişi değil; aile, zümre ya da devlet üstündür. Hürriyetler kısıtlı, fertler baskı altındadır. Bireyci toplumda birey ve bireysel gayretler ön plandadır. Aktif bir vatandaş olan sosyal yapının mimarıdır.
Böyle bir toplum yapısına sahip olabilmek için hür bireyler yetiştiren bir eğitim sistemi kurulmalıdır. Görüşlerinde ademi merkeziyetçi bir yönetim anlayışını benimsemiştir. Bir merkezden değil, bir bölgenin kendi kendini yönetmesi olan ademi merkeziyetçilik fikrini ortaya attığı için çok tepki görmüştür. Hâlbuki P. Sabahattin imparatorluğun geniş topraklara sahip olması ve memuriyetten doğan hantal yapının yerel yönetim, adalet, maliye gibi işlerin ilgili bölge halkı tarafından üstlenilmesi gerekliliğini savunuştur. Gözlem ve monografi araştırma tekniklerine önem vermiştir.
Görsel 1.17. Ziya Gökalp
    Görsel 1.18. Prens Sebahattin
27
  
 Sosyoloji 1
 Mübeccel Belik Kıray (1924-2007): Toplumsal
değişme, kentleşme, sanayileşme kavramlarına dikkat
etmiştir. Uygulamacı, pozitivist, deneyselci yöntem
ve teknikleri kullanmıştır. “Ereğli Ağır Sanayiden
Önce Bir Sahil Kasabası” adlı eseri Türkiye’de yapılan
ilk kent araştırmasıdır. Ereğli’de yapılan demir çelik
sanayi tesislerinin şehre getireceği toplumsal değişim
ve dönüşümü incelemiştir. Ereğli çalışmasından sonra
gecekonduları tampon mekanizma olarak araştırmıştır.
Tampon mekanizma, toplumların değişme durumlarında
geçici olarak denge ve bütünlüklerini sağlayan, bunalım
ve çözülmenin önüne geçen kurumlara “tampon
mekanizma” denir. Ona göre Türkiye’de 20. yüzyılın ikinci
yarısından itibaren kentlere yoğun göçler başlamış ve
kentler düzensiz bir şekilde büyümüştür. İlk göç edenler
kentte sınırlı sayıda bulunan arsa ve konutlara yerleşmiş;
daha sonra göç edenler hem maddi imkânsızlık hem de
kent içindeki arsa ve konutların sınırlı olmasından dolayı kent çevresindeki boş arazilere gecekondular yapmış; kent yaşamına adapte olmaya çalışmışlardır. Bu insanlar bir taraftan kırsaldaki değer ve davranış biçimlerini sahiplenirken, diğer taraftan kent yaşamına ayak uydurmaya çalışmışlardır. Bu anlamda gecekondular bireyler için tampon kurum özelliği göstermektedir.
Türkiye'de sosyoloji çalışmalarına katkısı olan başka sosyologlar da vardır. Bunlardan bazıları Ziyaeddin Fahri Fındıkoğlu, Cemil Meriç, Şerif Mardin, Hilmi Ziya Ülken'dir.