Paleografya (paleografi): Eski yazıların okunmasını sağlayan bilim dalıdır. Yazıla- rın tür ve şekillerini inceler.
Epigrafi: Kitabeleri (taşlar üzerine yazılan yazılar) okuyup araştıran ve yorumlayan bilim dalıdır.
Nümizmatik: Sikke (madeni para) bilimidir. Geçmişte basılmış olan sikkeleri in- celer, üzerlerindeki yazı ve tasvirler o dönem hakkında bilgi vermeleri açısından çok önemli yazılı kaynaklardır.
Etnoğrafya (Etnoloji): Halk bilimidir. Toplumların öz kültürlerini inceler. Filoloji: Dil bilimidir. Dünya üzerinde var olan dilleri inceler.
SANAT ESERLERİNİN KORUNMASININ ÖNEMİ
Sanat eserleri geçmiş uygarlıkların, toplumsal, siyasal ve diğer konularda tüm özel- liklerini yansıtan belgelerdir. Bu nedenle tüm eserlerin ayırım yapılmaksızın korun- ması gerekir çünkü toplumlar her konuda birbirinden etkilenmiştir. Bizden önceki tüm kültürlerin bize de aktarıldığını unutmamalıyız. Bu eserler bizi etkilemiş olan ön- ceki kültürlerin günümüzdeki izleridir. Eserlerin korunması sadece devletin güvenlik güçleri ile sağlanmaz. Her yerleşim birimindeki insanların kendi toprakları içinde bu- lunan eserleri koruması önce vatandaşlık, sonra da insanlık görevidir. Sanat eserlerini koruyabildiğimiz oranda geçmişle, geleceğin bağlantısını kurabiliriz. Böylece geçmiş- teki ve günümüzdeki kültürel, sosyal, ekonomik olaylardaki değişimi, gelişimi izleye- biliriz. Gelecek kuşaklara yaşanabilir bir çevre bırakmak ancak tarihi ve doğal çevreyi korumakla mümkündür.
Unutulmamalıdır ki “bacasız sanayi” olarak kabul edilen turizm sektörünün en bü- yük kaynağı, o ülkede bulunan sanat eserleridir.
  OKUMA PARÇASI
DÜNYA’NIN YEDİ HARİKASI
Eski Yunanlı yazarlardan Makedonyalı Antipatros, MÖ II. yüzyılda dünyada bulu- nan olağanüstü nitelikteki yedi yapıtı sıralamıştı. Bu yapıtlara Dünyanın Yedi Harikası adı verilmişti. Bunlardan piramitlerin dışında hepsi yıkılmıştır.
1. Piramitler: Gize’de Keops, Kefren ve Mikerinos için yapılan bu piramitler bugün de görülebilmektedir.
2. Babil'in Asma Bahçeleri: MÖ 600 yıllarında Babil Kralı Nabukadnezar’ın yaptırdığı bahçelerdir. Söylenceye göre kral bu bahçeleri, kraliçelerden birini sevindirmek için
  16 Sanat Tarihi 1
  1. Ünite Sanat Tarihine Giriş
yaptırmıştır. Bahçeler, bir piramit oluşturabilecek biçimde taraçalar hâlinde yükselmekteydi ve her taraçaya dünyanın dört bir tarafından getirilen ağaç ve çiçek- ler dikilmişti. Bu bitkiler, asıl yapıyı gözden saklıyor ve sadece havada asılı gibi du- ran bahçeler görülüyordu. Bazılarına göre Asma Bahçeleri yerine büyük Babil Kulesi dünyanın ikinci harikasıdır. Kral Nabukadnezar’ın Asma bahçeleri ile aynı tarihlerde yaptırdığı bu surların 100 metre yüksekliğinde olduğu ileri sürülmüştür. Eski Babil kentini koruyan bu surların yerinde bugün yalnızca bir yıkıntı vardır.
3. Zeus Heykeli: Ünlü Yunanlı heykelci Phidias (Fidyas)’ın; Yunanistan’ da Ol- ympia’daki Zeus Tapınağı için yaptığı 12 metre yüksekliğinde, görkemli bir heykeldi. Dev bir sandalyeye oturmuş olan Zeus heykelinin başı, tapınağın tavanına erişiyordu. Giysileri altın, bedeni fil dişi ve gözleri değerli taşlardandı. Söylenceye göre Zeus, bu yapıtı beğendiğini göstermek için gökten yıldırımlar yağdırmıştı.
4. Artemis Tapınağı: Tanrıça Artemis adına Efes’te yaptırılan tapınaklardan beşincisidir. MÖ II. yüzyılda yapılan bu tapınağın çatısı 18 metre yüksekliğinde büyük taş sütunların üzerine oturtulmuştu. Tapınağın içinde, heykeltıraş Phidias ve Praksi-teles de aralarında olmak üzere, birçok Yunanlı sanatçının en yetkin yapıtları vardı. Tapınak 262’de Gotların saldırısı sonucu yağmalanıp yıkıldı. Sütunlarından kalan bazı parçalar Londra’daki British Museum (Britiş Müzyum)’dadır.
5. Mausoleion (Mavzolyon): Bodrum’da MÖ 353’te ölen Karya Kralı Mausolos için eşi Kraliçe Artemisia’nın yüklü bir para ödeyerek yaptırdığı anıt mezardır. XV. yüzyıldan önce bir deprem sonucu çökmüştür. Bugün anıt mezarlar için kullanılan “mozole” sözcüğü bu yapıttan gelmektedir.