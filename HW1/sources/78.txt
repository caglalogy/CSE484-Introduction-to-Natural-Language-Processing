2. İslamiyet’te İnanç Esasları
İslam, genel anlamda Hz. Adem'den (a.s.)
Hz. Muhammed'e (s.a.v.) kadar gelen dinlerin
tamamının adıdır. Özel anlamda ise Hz. Mu-
hammed’in (s.a.v.) temel esaslarını vahiy yo-
luyla Allah’tan (c.c.) aldığı ve ilk uygulamaları-
nı bizzat kendisinin gerçekleştirdiği bir dindir.
Ancak zamanla Müslüman toplumlar tarafın-
dan geliştirilen din ve dünya görüşünün; insan, toplum, devlet gibi insanî konularda kendine has ilkeleri bulunan tarihî tecrübenin, kültür ve uygarlığın genel adı olmuştur.2
İslamiyet’te inanç esasları âmentü terimiyle ifade edilir. Genel olarak inanç konularının da- yanağı Kur’an ve sahih hadislerdir.
Kur’an ve hadislerde inanç esasları aşağıdaki şekilde ifade edilmiştir:
“...Asıl iyi olan kimse, Al- lah’a, ahiret gününe, meleklere, kitaba, peygamberlere inanan... dır.”3
“Kim Allah’ı, meleklerini, ki- taplarını, peygamberlerini ve ahiret gününü inkâr ederse, şüp- hesiz derin bir sapıklığa sapmış- tır.”4
Peygamberimiz Cibril hadisi ola- rak bilinen hadiste "İman nedir?" sorusuna "Allah'a, meleklerine, ki- taplarına, peygamberlerine ve ahiret gününe iman etmendir. Keza hayrı ve şerri ile kadere inanmandır."5 cevabı- nı vermiştir.
Ayet ve hadislere göre İslam inanç esasları; Allah’a (c.c.), melek- lerine, kitaplarına, peygamberleri- ne, ahirete ve kadere imandan oluş- maktadır.
2 Mustafa Sinanoğlu, “İslam: Giriş, Etimoloji ve Tanım”, Türkiye Diyanet Vakfı İslam Ansiklopedisi, C 23, s. 2.
3 Bakara suresi, 177. ayet.
4 Nisâ suresi, 136. ayet.
5 Müslim, İman, 1; Ebû Dâvûd, Sünnet, 15.
 ARAŞTIRALIMİslam’ın, Allah’ın (c.c.) insanlık için uygun görmüş olduğu yegâne inanç sistemi olması ne anlama gelmektedir? Araştırınız.
 BİLGİ KUTUSUKur’an-ı Kerim’de İslam kelimesi sekiz yerde geçmektedir. Birçok ayette ise aynı kökten fiil ve isim bulunmaktadır. Fiil hâlinde geçtiği yerlerde “Allah’a yönelmek” (bk. Bakara suresi, 112. ayet; Lokmân suresi, 22. ayet), “O’na teslim olmak” (bk. Bakara suresi, 131. ayet; Mü’min suresi, 66. ayet), “Tevhid inancına sahip bulunmak” (bk. Enbiyâ suresi, 108. ayet), “Allah’a teslimiyetin gereğini yapmak” (bk. Zümer suresi, 54. ayet) anlamlarında kullanılmıştır.
Ayrıca Kur’an’da İslam, Allah (c.c.) katındaki hak dinin karşılığı ve onun özel adıdır. İslam’dan başka hiçbir dinin Allah (c.c.) tarafından kabul edilmeyeceği vurgulanır (bk. Âl-i İmrân suresi, 19 ve 85. ayetler).
 YORUMLAYALIMPeygamberimiz diyor ki: “Her çocuk İslam fıtratı üzere doğar. Daha sonra anne babası onu Yahudi, Hıristiyan veya Mecusi yapar.”
(Buhârî, Kader, 2)
Bu hadisi ahlakın kaynağı ve değişebilirliği açısından yorumlayınız.
  35 
 DİNLER TARİHİYORUMLAYALIM“De ki: “Ey kitap ehli! Bizimle sizin aranızda ortak bir söze gelin: Yalnız Allah’a ibadet edelim. Ona hiçbir şeyi ortak koşmayalım. Allah’ı bırakıp da kimimiz kimimizi ilah edinmesin.” Eğer onlar yine yüz çevirirlerse, deyin ki: “Şahit olun, biz Müslümanlarız.”
(Âl-i İmrân suresi, 64. ayet)
Ayeti kerimede vurgulanan “ortak söz”den kasdedilen nedir? Yorumlayınız.
  Allah (c.c.) isminin arapça yazılışı.
Allah İnancı
İslam inanç esaslarının başında Allah’a (c.c.) iman gelir. İslamiyet’teki tevhit ilkesi, birçok dinî gelenekte- ki tektanrıcılık ya da monoteizmden farklıdır. İslam tevhit inancının ilahî ve beşerî iki yönü vardır. İlahî yönü, Al- lah’ın (c.c.) otoritesinin hiçbir şekilde paylaştırılmamasıdır. Beşerî yönü ise kulun en üst düzeyde sevilmeye ve sayılmaya lâyık tek varlık olarak Allah’ı (c.c.) kabul etmesi, başka hiçbir varlı- ğa beşer üstü bir sevgi ve itaat hissi duymamasıdır.
İslamiyet’te ilke olarak müminin Allah (c.c.) ile doğrudan münasebet kurması, dua, niyaz ve ibadetlerini O’na yöneltmesi, bağışlanmasını aracısız olarak O’ndan talep etmesi istenir.6
İslam’ın tevhit inancına göre Allah (c.c.), yalnızca evreni ve insanı yaratan ve düzenleyen, sonra kendi köşesine çekilen bir üstün varlık değildir. Bunun aksine Allah (c.c.), vahiy göndererek tarihe, mucize ile de tabiata aktif ola- rak müdahele eden aşkın bir varlıktır. O, her şeye hâkim olan, her şeyi koru- yan, gözeten, doğru ve yanlış konu- sunda insanları uyaran ve herkesi yap- tıklarından hesaba çekecek olandır. Dolayısıyla İslam'ın Allah (c.c.) inancı, deistlerin evreni yaratıp düzene sok- tuktan sonra köşesine çekilen tanrı anlayışından farklıdır.7BİLGİ KUTUSUİslam inancının ilk ve en önemli kaynağı Kur’an-ı Kerim, daha sonra da sahih hadislerdir. Kur’an ve sünnet İslam inancının temelini oluşturan iki kaynaktır. İslam dininin Kur’an’da belirtilen temel kuralları ve esasları Hz. Peygamber’in (s.a.v.) sözleriyle açıklanmış, uygulamalarıyla belirgin hâle gelmiştir.
Hz. Muhammed (s.a.v.), bir peygamber olarak hatadan korunmuş olduğundan, onun sünneti de daima Allah’ın (c.c.) kontrolü altındadır ve kaynağını bizzat ondan almaktadır. Bir ayette “(Resulüm!) De ki: Eğer Allah'ı seviyorsanız bana uyunuz ki Allah da sizi sevsin ve günahlarınızı bağışlasın. Allah son derece bağışlayıcı ve esirgeyicidir.” buyrulmuştur.
(Âl-i İmran suresi, 31. ayet)