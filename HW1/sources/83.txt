 Ebu Musa Cabir bin Hayyan (721-815)
Abbasiler döneminde yaşamış Farsî bilgin Cabir bin Hayyan kendi geliştirdiği yöntemlerle kimyayı, analiz ve matematikle açıklamış ve kimya biliminin temelini atmıştır. Atomun parçalanabileceğini o zamanda söyleyen büyük bir bilim adamıdır.
Kristalleşme, damıtma ve buharlaşma gibi birçok terimi ve tekniği kimyaya kazandırmış “imbik”i geliştirmiştir. Çalışmaları sonucu keşfettiklerinden bazıları; sülfürik asit, nitrik asit, hidrojen klorürün rafine ve kristalize yöntemleri ve “kral suyu” dur. Ayrıca çok zehirli olan arsenik tozunu elde eden ilk kişidir.
Görsel 1.7 Cabir Bin Hayyan
 Kimya kelimesinin İngilizce karşılığı olan “alchemy” kelimesi de, Cabir bin Hayyan’ ın çalışmalarının neticesi olarak Arapça “al-Kimiya” kelimesinden türemiştir.
 Ebubekir er-Râzî (864 - 925)
Farsî bilgin er-Razî felsefe ve bilimle ilgilenmiş, kimya alan- larında yapmış olduğu çalışmalarla bilim tarihinde seçkin bir yer edinmiştir. Aristo’nun dört element fikirlerine katılmayan Ebubekir er-Râzî, maddenin oluşumunu atomların birleşme- siyle açıklama eğiliminde olmuştur. Laboratuvar kurmuş ve Cabir bin Hayyan gibi, yaptığı deneylerde saf elementi elde et- meye çalışmıştır. Ebubekir er Râzî’ nin en önemli başarıların- dan birisi; farklı organik maddeleri damıtmak suretiyle çeşitli yağlar, tuzlar ve boyalar elde etmiş olmasıdır. Ayrıca, demir gibi zor eriyen metallerin eritilme işlemleri ile ilgili araştırma- lar da yapmıştır.
Görsel 1.8 Ebubekir er-Râzi
 Razi, deneyleri esnasında gliserin, soda, sirke asidi, alkol ve nitrik asit gibi kimyasal maddeleri bulmuş olması sebebiyle kimyayı teoriden pratiğe geçirmiş, dolayısıyla bu bilimin kurucularından kabul edilmiştir.
Cabir bin Hayyan ve er-Râzî’ den ancak yaklaşık 700 yıl sonra, Robert Boyle ve An- toine Lavoisier ile kimya alanında çalışmalara yeniden başlanmıştır.
17
1.Ünite Kimya Bilimi
  
 Kimya 11. Democritusa. Gazların basıncı ve hacminin ters orantılı olduğunu öne süren yasayı geliştirmiştir.2. Ebu Musa Cabir bin Hayyanb. Organik maddeleri damıtarak yağlar, boyalar vb. elde etmiştir.3. Ebubekir er-Râzîc. İmbiği geliştirmiştir.4. Robert Boyleç. Kimyasal değişimlerde toplam kütlenin değişmediğini ispatlamıştır.5. Antoine Lavoisierd. Maddenin bölünemeyeceğini düşündüğü en küçük parçasına atom adını vermiştir.   Görsel 1.9 Robert Boyle
Robert Boyle (1627-1691)
İrlanda da doğan Robert Boyle (Rabırt Boyl) bir doğa filozofu, kimyager ve fizikçidir. O dönemde kullanılan birçok deney aletini geliştirmiş ve gerçekleri saptamak için uyguladığı kontrollü deneylerle modern kimyanın kurucularından olmuş, bilimsel yöntemin öncülüğünü yapmıştır. Gazlarla yaptığı çalışmalarda; sabit basınçlı kapalı bir sistemde, bir gazın basıncı ile hacminin ters orantılı olduğunu gösteren Boyle Yasası'nı geliştirmiştir.
Antoine Lavoisier (1743-1794)
Antoine Lavoisier (Antuan Lavoziyer) modern kimyanın babası olarak anılan Fransız bir kimyagerdir. Kimyacıların belirli bir amaçlarının olmadığı 18. yüzyılda, birçok önemli keşifte bulunmuş ve modern kimyanın sağlam temellere oturmasını sağlamıştır. Laboratuvarında kapalı kaplarda yaptığı deneylerde hassas ölçümlerle, maddedeki kimyasal değişimler sonucu toplam kütlenin değişmediğini (Kütlenin Korunumu Yasası) bulmuştur. Ayrıca yanma, solunum ve madenlerin paslanması olaylarını açıklamıştır. Daha yalın unsurlara ayrıştırılmamış maddeleri element olarak ifade etmiştir.
 