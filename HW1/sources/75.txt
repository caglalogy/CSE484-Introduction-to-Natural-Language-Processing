İslam: İslam hem ilk hem de son dindir. Genel anlamda İslam, Âdem’den (a.s) bu tarafa vahiy yoluyla tekrar edilen, Allah’ın (c.c.) insanlık için uygun görmüş olduğu inanç sistemidir. Özel anlamda ise İslam, miladi 7. yüzyıl başlarında Hz. Muhammed’e (s.a.v.) vahyedilen dinin adıdır. Müslümanlar, günümüzde başta Ortadoğu olmak üzere, Afrika’da, Asya’da, Avrupa’nın bazı kesimlerinde ve dünyanın değişik bölgelerinde yaşamaktadır. Müslümanlar günümüzde yaklaşık olarak 1,5 milyar nüfusa sahiptir.20
Yahudilik: MÖ 13. yüzyılda ortaya çıkmıştır. Yahudiler tarih boyunca birçok kez sürgün edil- mişlerdir. Bugün başta İsrail olmak üzere Ame- rika’da ve dünyanın diğer bölgelerinde dağınık vaziyette yaşamaktadırlar. Günümüzde 20 mil- yon civarında Yahudi bulunmaktadır.
Hıristiyanlık: Hz. İsa'dan (a.s.) sonra Pavlus tarafından şekillendirilerek Filistin bölgesinde ortaya çıkmıştır. Hıristiyanlık, günümüzde yaşayan dinlerin nüfus bakımından en büyük olanı- dır. En yaygın olduğu bölge Avrupa’dır. Kuzey Amerika’nın çok büyük bir kısmı, Güney Ame- rika’nın kıyı kesimleri ve Avustralya’nın büyük çoğunluğu Hıristiyan nüfustan oluşmaktadır. Bunun dışında Afrika ve Asya’da da önemli bir Hıristiyan nüfus bulunmaktadır. Günümüzde Hıristiyanlar yaklaşık 2.2 milyar nüfusa sahiptir.
Hinduizm: Hinduizm dünyada en çok mensubu bulunan dinlerden biridir. Hindistan nüfu- sunun % 80’i Hindudur. Pakistan, Bangladeş, Nepal ve Endonezya’da Hindular bulunmaktadır. Hindular 700 milyon civarındadır.
Budizm: MÖ 6. yüzyılda Hindistan’da ortaya çıkmıştır. Yayılmacı bir karaktere sahip olan Budizm, günümüzde Hindistan, Çin, Tayland, Japonya, Burma (Myanmar), Seylan, Vietnam, Singapur, Tayvan, Tibet, Kore gibi Güney Asya ve Uzak Doğu ülkelerinde yer almaktadır. Sayı- ları 500 milyon civarındadır.
19 Baki Adam, Dinler Tarihi El Kitabı, s. 22-24.
20 Davut Dursun, “İslam”, Türkiye Diyanet Vakfı İslam Ansiklopedisi, C 23, s. 35.BİLGİ KUTUSUEhl-i Kitap: “Kitap ehli” ya da “kendilerine kitap indirilenler” anlamındadır. Kur’an-ı Kerim’de genellikle Yahudiler ve Hıristiyanlar için kullanılır.
   ARAŞTIRALIMMÖ 13. yüzyıl gibi oldukça erken bir dönemde ortaya çıkmasına rağmen Yahudiliğin dünya üzerinde demografik olarak diğer dinlere göre daha az yayılmasının sebepleri nelerdir? Araştırınız.
  24 
  Konfüçyanizm: MÖ 6. yüzyılda Çin’de ortaya çıkan Konfüçyanizm 1912 yılına kadar Çin’in resmî dini olmuştur. Büyük bir kısmı Çin’de olmak üzere, Kore, Vietnam, Tayland, Tayvan ve Japonya’da 350 milyon civarında Konfüçyanist yaşamaktadır.
Sihizm: MS 15. yüzyılda Hindistan’da ortaya çıkmıştır. Günümüzde Sihlerin büyük çoğunlu- ğu Hindistan’ın Penjab bölgesinde yaşamaktadır. Sayıları 25 milyon civarındadır.
Taoizm: MÖ 6. yüzyılda Çin’de ortaya çıkmıştır. Büyük çoğunluğu Çin’de olmak üzere, Tay- van, Hong Kong, Kore, Japonya ve Vietnam gibi Asya ülkelerinde yaklaşık 20 milyon Taoist yaşamaktadır.
Mecusilik: MÖ 6. yüzyılda İran’da ortaya çıkmıştır. Mensuplarının büyük çoğunluğu İran’da ve Hindistan’ın Bombay bölgesinde, geri kalanı ise Afganistan, ABD, Kanada ve Azerbaycan’da yaşamaktadır. Sayıları 150 bin civarındadır.
DİNLER TARİHİ
 Bazı dinlerin sembolleri
25
   

 