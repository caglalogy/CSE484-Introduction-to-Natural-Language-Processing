Antik Yunan filozofu Platon (MÖ 427-347)’a göre fel- sefe, “Doğruya varmak, var olanı bilmek için düşüncenin yöntemli bir çalışmasıdır.” Buna göre o, felsefeyi, insanı hakikate götürecek bir yol olarak görür. Bazı filozoflar da felsefeyi, varlıkla ilgili bir tür bilgi ya da bilgelik olarak görmüşlerdir. Filozofun da bilgiden amacı gerçeğin bil- gisini yakalamaktır. Yine bir Yunan düşünürü olan Aris- toteles (MÖ 384-322) felsefeyi “Var olanın ilk ilkelerinin ve temellerinin araştırılmasıdır.” şeklinde tanımlamıştır. 
İslam filozofu El-Kindi (801-873), “Felsefe, insanın gücü ölçüsünde varlığın hakikatini bilmesidir.” derken, Türk-İslam filozofu Farabi (870-950)’ye göre felsefe, “Var olmaları bakımından varlıkların bilinmesidir.” 
İbn-i Sina (980-1037) ise insan aklının sınırlı olduğu- nu, bu nedenle de insanın nesnelerin hakikatini bileme- yeceğini savunmuştur. Buna göre o, felsefenin amacını “Bir insanın nesnelerin hakikatlerini kavrayabileceği ka- dar kavramasıdır.” şeklinde vermiştir. 
Alman filozofu Immanuel Kant (İmmanuel Kant) (1724-1804) Aydınlanma Dönemi düşünürüdür. Bu dö- nemin temel motifi akıldır. O yaşadığı dönemin etkisiyle aklın bilme yetisinin sınırlarını sorgulamış, aklın insan yaşamında yol göstericiliğine öncelik tanımıştır. Kant’a göre, “Felsefe kendisini akla dayanan nedenlerle meşru kılmak veya haklı çıkarmak iddiasında bir zihinsel et- kinlik biçimidir.” Buna göre felsefe, insanın her türlü akıl yürütmesini birtakım gerekçelerle ortaya koymasını sağ- layan bir etkinliktir. 
Tüm bu felsefe tanımları felsefede tek bir doğru gö- rüşün kabul edilmediği, aynı konuda farklı fikirlerin ol- duğunu gösterir. Bu düşünce zenginliği aslında felsefe- nin doğasını aydınlatmaktadır. Felsefe, ilk ortaya çıktığı andan günümüze dek gelişmiş, değişmiş bir etkinliktir ancak olmuş bitmiş bir yapısı yoktur. Bunu Karl Jaspers (1883-1969), “Felsefe yapmak, sürekli yolda olmaktır.” diyerek ifade etmiştir. Benzer şekilde felsefenin eleştirel, sorgulayıcı bir düşünüş ve bitmeyecek bir arayış olduğu- na vurgu yapan başka filozoflarda vardır. Bu düşünürler- den biri olan Türk düşünürü Hilmi Ziya Ülken (1901- 1974) felsefeyi, “Bir eleştirme ve tespit etme faaliyeti” olarak tanımlamıştır. Ülken aynı zamanda felsefeyi ''var- lık hakkındaki düşünce ve bu düşünce üzerinde düşün- ce'' olarak da görmüştür. Ona göre felsefenin en önemli problemleri varlık ve insandır. Diğer bir Türk düşünürü Takiyettin Mengüşoğlu (1905-1984) ise felsefeyi, “Nes- nel gerçekliğin hemen her boyutunda olup bitenler üze- rinde gerçekleştirilen sorgulamadır, çok yönlü, kuşkulu ve derinlemesine düşünce biçimidir.” şeklinde değerlen- dirmiştir. 
Görsel 1.8. K. Jaspers’e göre felsefe, yolda, hakikat yolun- da olmaktır. 
 
19 
 
Ne bilgi filozofun malıdır ne de bilgelik filo- zofun sahip olduğu bir şeydir. Bu anlayıştan ha- reketle filozof, bulduğu her tür bilgiye asla haki- kat gözüyle bakmaz. O, hiçbir varsayımı, çıka- rımı, bilgiyi sorgulama- dan, eleştirmeden kabul etmeyen bir kişidir. 
Önceki dersimizde filozofların var olan her şeyle ilgili tam, eksiksiz bilgilere sahip olmaktan çok, sürekli haki- kati arama yolunda olan kişiler olduğunu söylemiştik. Yine Karl Jaspers (1883-1969)’ın filozof için “Bilgeliğin peşinden koşan.” ifadesini kullandığını hatırlayalım. 
“Bilgiyi seven, bilgelik arayışına muhtaç olduğunu hisseden filozofu diğer insanlardan farklılaştıran şey, onun kendi kendine soru soran kişi olmasıdır.” O, tüm hayatı boyunca görüp duyduğu her şey hakkında sorgulama yapan, onlardaki problemleri gören birisidir. Filozof düşüncelerini mantıksal bir tutarlılıkla ortaya koyan ve sistemli bir bütünlük içinde sunandır. O, karşıtlıkları içinde hayatı, hayatın anlamını, anlamsızlığı, doğruyu yanlışı, iyiyi kötüyü, bizi mutluluğa götüreni bilmeye çalışır. “Wittgenstein’ın belirttiği gibi “Filozof, hiçbir düşünce coğrafyasının vatandaşı olamaz.” 
