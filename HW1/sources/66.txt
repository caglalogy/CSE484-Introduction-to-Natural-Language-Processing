Yeni Çağ’da Osmanlı İmparatorluğu sınırları dahilinde coğrafyanın gelişimine katkıda bulunan önemli geziler yapılmış ve çeşitli eserler ortaya konmuştur. Bunlar arasında, özellikle Piri Reis, Kâtip Çelebi ve Evliya Çelebi’nin önemi büyüktür. Piri Reis, Dünya haritası hazırlayan ilk Türk unvanını kazanmış aynı zamanda Kitab-ı Bahriye adlı eserin sahibidir. Daha çok bir genel coğrafyacı olarak kabul edeceğimiz Kâtip Çelebi astronomi ve coğrafya bilgilerinin ağır bastığı, Cihannüma (Dünya’nın Aynası) adını taşıyan eseri ile ünlüdür. Batılıların Şark’ın büyük coğrafyacısı adını verdikleri Evliya Çelebi 10 ciltlik ünlü Seyahatnamesi ile tanınır. Bu çağda, İslam âlemine baktığımızda, 15. yüzyıl sonlarıyla 16. yüzyıl başlarında Osmanlı denizcilerinden Piri Reis’in, 17. yüzyılda ise Kâtip Çelebi ile Evliya Çelebi’nin yaptıkları seyahatler ve bu seyahatlere dayanarak hazırladıkları eserler coğrafya için büyük önem taşımaktadır.
Modern Coğrafya
19. yüzyıl başlarına kadar coğrafi görüş, daha çok olayları tasvir etmekle uğraşan bir bilim görünümünde kalmıştır. Çağdaş anlamda coğrafya biliminin temelleri, 19. yüz- yıl sonlarında atılmıştır. Daha çok seyahatname türünde coğrafya ya da ansiklopedik türde coğrafya gözlemlerine ilişkin gelişmelere sahne olmuştur. Günümüzde egemen olan modern coğrafi görüşün temelleri 19. yüzyılın başlarında Alman coğrafyacılar tarafından atılmıştır. Her türlü planlamalarda coğrafi bilgi sistemlerinin kullanılması günümüzde vazgeçilmez bir zorunluluk hâline gelmiştir.
İnsan ile doğal ortam arasında karşılıklı etkileşim ve bu etkileşimin sonuçları coğ- rafyanın konusunu oluşturur. İnsan doğadan, doğa da insandan etkilenir. İnsanın bi- rey olarak yaşamını sürdürmesi ortama uyumu sayesinde olur. Bu uyumun özü, insa- nın yeryüzü şekillerine,sahanın iklimine, kayaç ve toprak yapısına, bitkileri ve hayvan türleri ile aynı anda ortaklaşa uyumudur.
İnsanın, doğal ortamla karşılıklı etkileşimine bağlı olarak dünyanın değişik yerle- rinde birbirinden farklı yerleşmeler,nüfus yoğunlukları,ulaşım ağları ve çeşitli ekono- mik etkinlikler ortaya çıkmıştır. Örneğin yurdumuzda Karadeniz bölgesinin sıcaklık ve yağış koşulları düzenlidir. Bu bakımdan bölgede hâkim olan doğal bitki örtüsü or- mandır. Orman örtüsünün zengin olması konutlarda kullanılan yapı malzemesi olarak ahşap öne çıkmıştır. Buna karşılık karasal iklimin görüldüğü (İç Anadolu, Güneydoğu Anadolu, Doğu Anadolu ) bölgelerde ise kırsal yerleşmelerin yapı malzemesi olarak toprak (kerpiç) kullanıldığı görülmektedir. Başka bir örnekte, yurdumuzda yazların kısa ve serin geçtiği tarım olanaklarının kısıtlı olduğu Doğu Anadolu bölgesinde bü- yükbaş hayvancılık öne çıkmaktadır. Kışların ılık geçtiği Ege ve Akdeniz bölgelerinde beslenme daha çok bitkisel kökenli gerçekleşmektedir.
Bütün bunlar dikkate alındığında, diğer bilimlerden bir kısmı insanı bir kısmı da doğal ortamı ele alarak araştırır ancak coğrafya bu ikisi arasında oluşan etkileşimleri ve sonuçları araştırma konusu olarak seçer. İşte coğrafyanın diğer bilimlerden farkı budur.
Coğrafyanın temel konusu insan ile içinde yaşadığı doğal çevre arasındaki ilişki- lerin prensipler dâhilinde araştırılarak sonuçlarının açıklanmasıdır. Coğrafya genel coğrafya ve yerel (özel) coğrafya olarak iki kısımda incelenir. Genel coğrafya kendi arasında alt dallara ayrılır. Coğrafya, araştırma ve incelemelerini yaparken tarih, biyo- loji, astronomi, fizik, kimya gibi çok sayıda bilimle işbirliği yapar.