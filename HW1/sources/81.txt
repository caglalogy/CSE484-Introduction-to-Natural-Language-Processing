KİMYANIN BİLİM OLMA SÜRECİ
Kimya; maddelerin özelliklerini, yapısını, birbirine dönüşümlerini, maddeyi oluşturan taneciklerin neden ve nasıl bir arada kalabildiğini ve üretim yöntemlerini konu alan bir bilim dalıdır. Bu bilim dalının kökleri çok eskilere “simya” ya dayanmaktadır. İnsanlığın başlangıcıyla birlikte var olduğu düşünülen simya, daha çok maddeleri farklı maddelere dönüştürme, onlara istenilen özellikleri kazandırma çabasıdır. Simyacılar bu süreçte kurşun veya bakır gibi değersiz bazı metalleri altına dönüştürme, hastalık için bir çare bulma ve yaşamı uzatma uğraşı içinde olmuş zamanının araştırmacıları ve düşünürleridir.
Simyacılar o dönemde değersiz metalleri altına dönüştürmeyi ve ölümsüz- lük iksirini bulmayı başaramasalar da günümüzde de kullanılan birçok keşifte bulunmuş ve çalışmaları modern kimyanın temellerini oluşturmuştur.
Simyacıların keşifleri gözlem, deneme, yanılma ve tesadüflere dayalıdır. Korunma, beslenme gibi temel ihtiyaçlar sonrasında doğa olaylarını anlama ve yaşamı daha kolay hâle getirme çabaları merak ve ilgi ile birleşince insanı daha gözlemci ve sorgulayıcı kılmıştır. Örneğin yıldırım, yanardağ, orman yangınları gibi doğal olaylarla ateşi tanıyan, yanıcı maddeleri fark eden insan ateşi ısınma, aydınlanma, yemek yapmada kullanmıştır. Daha sonraki süreçte ise insanlar deneme yanılma ile kömürü ocaklarda kullanmış, bakır ve demiri elde edebilmiştir.
Yiyeceklerin tadı için kullanılan tuz zamanla yiyecekleri saklamada; nane, kekik, hint yağı, kimyon, zencefil, çörek otu vb. birçok bitki de şifa amaçlı kullanılmıştır.
 12
Simyadan günümüze aktarılan birçok keşiften bazıları şunlardır:
• Ham derinin bozulmasını önleme, kıl köklerinden arındırma ve deriye dayanıklılık kazandırma işlemleri,
• Toprak ve seramik kaplar, cam yapımı, kilden yapılan kaplara sır uygulanması,
Görsel 1.1 Toprak kap
 • İpek, yün, keten ve pamuk gibi bitkilerden iplik elde etme ve iplikleri dokuyarak elde edilen kumaşlardan giysi hazırlama,
• Boyamada safran ve kökboyaların yanın- da kıbrıs taşı, şap, göz taşı gibi maddele- rin kullanımı.
Bu ve benzeri uygulamalar geniş kitlelere yayılarak günümüze kadar aktarılmış ve hâlen de kullanılmaktadır.
Görsel 1.2 İplik dokuma ve boyama
 Simya aynı zamanda içinde fizik, tıp, astroloji, din ve sanatı da barındıran bir uğraş alanı olmuştur. Bu nedenle bu alanda uğraşan pek çok simyacı zamanının ciddi bilginleridir ve aynen ilk kimyagerler gibi kendi geliştirdikleri laboratuvarlarda belirli aletlerden faydalanmışlardır. Bu bilginlerin yaşadığı dönemlerde;
• Barut, mürekkep, sabun, esans, soda, nitrik asit, amonyak, sülfürik asit, eter, etil alkol gibi önemli kimyasal maddeler ve kükürt, cıva, altın, bakır, demir gibi çeşitli elementler keşfedilmiştir.
• Karışımları ayırmak için kullanılan; eleme, ısıtma, suda çözme, damıtma, kristallendirme gibi birçok deneysel yöntem ve teknikler günümüze kazan- dırılmıştır.
• Madenler işlenerek mutfak eşyaların- da, süs eşyalarında, av aletlerinde vb. kullanılmış, tunç (bakır-kalay alaşımı) üretilmiştir.
Görsel 1.3 Simya dönemi damıtma aleti
 • Kimyasal işlemler ve bu işlemleri uygulamak için çanaklar, şişeler, maşa- lar, huniler vb. birçok araç gereç tasarlanmıştır.
13
1.Ünite Kimya Bilimi
  
 Kimya 1 Bugün de kullanılan birçok teknik ve yöntem simyacılar tarafından geliştirilmiş olmasına rağmen simyanın bir bilim olmadığı unutulmamalıdır. Simya ile kimya arasındaki farklara aşağıda kısaca değinilmiştir:
SİMYA
• Simyada deneyler ve deneyimler ön plandadır ancak bunlar çoğunlukla rastgele ve tesadüfe dayalıdır. Örneğin kömürün yandığı tesadüfen keşfedilmiştir ama "Kömür neden yanar?" sorusuyla ilgilenilmemiştir.
• Simya, geliştiği kültürün etkisi ile din, astroloji, sihir, felsefe ile de il- gilidir.
• Simya ile uğraşan kişiler (simyacılar) birer filozof, düşünür ve o döne- min bilginleridir.
KİMYA
• Kimya, kontrollü koşullarda (sabit sıcaklık, basınç ortamı gibi) yapılan deneysel ve gözlemsel verileri bir sistem dâhilinde kaydeder ve kullanır. Örneğin "Kömür yanar, acaba başka maddeler de yanar mı? Kömürün yanmasının nedeni nedir? Her yanan madde aynı ısıyı mı verir?" gibi elde edilen bilgileri temel alarak daha fazlasını ve nedenlerini sorgular, araştırır, tesadüflere bırakmaz.
• Kimya evrenseldir. Modern kimya bilimsel teorilere, deney sonuçlarına ve gözlemlerden elde edilen sistematik bilgi birikimine dayanır.
• Kimya bilimi ile uğraşan kişiler bilim insanıdır. Bilim insanı, sistematik bilgiyi bilimsel verilerle elde eder.